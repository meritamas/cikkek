### Amire figyelj a cikk olvasásakor

<details>
<summary>Az ilyen háromszög (mint itt balra) - és mellett levő szöveg, mint ez is - kattintható. Ha rákattintasz, további szöveg jelenik meg.</summary>
Ezez a szövegek jellemzően bővebben kifejtik egyik vagy másik fő gondolatot. Azért szerkesztem meg így, hogy gyorsan tudj haladni a cikk lényegének elolvasásával, ha azt az adott gondolatot már jól ismered és/vagy nem hat neked furcsán.  
Viszont, ha esetleg a gondolat új neked és/vagy furcsán hat, furcsa érzésed van miatta, úgy érzed, valamiért az adott gondolat nem tetszik, de nem tudod egyből megmondani, hogy miért, akkor tudsz olvasni hozzá egy bővebb kifejtést, ami közelebb vezethet ahhoz, hogy rájöjj, miért érezted furcsának az adott gondolatot.
  <details>
  <summary>Emellett, érdekesek lehetnek a plusz gondolatuk... </summary>
  ...önmagukért is, de a cikk szerkesztésekor nem gondoltam úgy, hogy feltétlenül szükség van rájuk a fő mondanivalóm megértéséhez.
 </details> 
</details>

[id0]: ## "Az ilyenkor megjelenő információ tartalma pedig  
\- vagy tényekből, hivatkozásokból áll  
\- vagy magyarázza, hova vezet a link, ha a szöveg kattintható és rákattintanál,  
\- esetleg pusztán plusz gondolatok, viszont nem volt lehetséges vagy alkalmas megoldani ilyen háromszöggel, mint fentebb használtam."

[A szöveg bizonyos részeinél még további magyarázat érhető el, ha az egérkurzor a szövegrész fölött helyezkedik el. ***Ezek a szövegrészek jellemzően úgy néznek ki, mintha kattinthatóak lennének.***][id0]


### Érdekes gondolatok

Akár úgy fejezem ki, ahogy hallottam, akár a saját szavaimmal idézek egy gondolatot vagy gondolatmenetet, azért teszem, mert hasznosnak tartom, egyetértek vele. A forrást azért jelölöm meg, mert úgy gondolom, hogy az illetőtől több hasznos gondolat is meríthető.

[ht1-1]: ## "Mondhatjuk, hogy mindenki azt gondol, amit akar, de ez nem ilyen egyszerű. Sok pszichikai és ebből eredő (pl. pszichoszomatikus) gondja lehet az embernek abból kifolyólag, amit gondol, ahogy a világot látja. Még több gondot okozhatnak a világ realitásait nem tükröző világnézetek társadalmi szinten.
&nbsp;
Mondhatja bárki, hogy azt gondol, azt hisz, amit akar. Még ha így is lenne, akkor is jól tenné, ha igyekezne magát megfelelő gondolkodásra nevelni. Végeredményben ugyanis mindig ott van a világ kegyetlen realitása, ami elől ideig-óráig elbújhatunk, de amely ott vár ránk nap mint nap. 
Fogalmazzunk finoman így: igaz ugyan, hogy a vak szerencse nagyobb befolyással van az egyes egyének sorsára, boldogulására, mint sokszor szeretnénk, de a világ (világegyetem, Isten, evolúció – kinek hogy tetszik jobban) jóvoltából hosszabbtávon jobb esélyekhez, előnyhöz jutnak azok, akik világnézete jól megközelíti az objektív valóságot (igazságot), és hátrányba kerülnek azok, akik világnézete nem közelíti azt meg kellően." 
## [Milyen a jó világnézet?][ht1-1]

<details><summary>Provokatív a témafelvetés, mert általában az emberek nem szívesen veszik, ha valaki meg akarja mondani nekik, hogyan is lássák a világot.</summary>
    &nbsp;  
  
Két alapvetően különböző módja a világ látásának:   
  \-  <b>ha a benne található dolgokkal és azok leírásával</b> foglalkozunk ("the world as a place of things" - ez a tudományos megközelítés - amelynek hajlamosak vagyunk bizonyos körülmények között igen nagy jelentőséget tulajdonítani, viszont amely a legtöbb ember számára - ha nem értelmezhetetlen, akkor: - unalmas),   
\-  ha azzal foglalkozunk, <b>mit tehetünk, mit tegyünk a világban</b> ("the world as a place of action" - ez pedig az a megközelítés, amely az elménk számára alapértelmezett, és amelyet a legtöbb ember sokkal kevesebb erőfeszítéssel és mélyebben tud értelmezni, mint az előbbit).   
  
<details><summary>Jól érzékeltethető ez egy példán. Legyen ez a kémiai elemek periódusos rendszere... </summary> Kétségkívül fontos és nagyszerű felfedezés, sokmindent lehetővé tesz az ismerete. Viszont, ha valaki megkísérli előadni annak tartalmát, a legtöbb hallgató rögtön az elején elkezdene valami mással foglalkozni, valami másra gondolni - egyszerűen nem találná érdekesnek, nem volna képes kitartóan figyelni rá. Ha nagyobb sikert szeretne az előadó elérni a hallgatóinál, akkor a periódusos rendszer helyett mesélne nekik egy történetet. Akár szólhatna arról, ahogy az embített periódusos rendszert kidolgozták a tudósok, akik ezzel foglalkoztak. Ha 'jól' tud történetet mesélni, a legtöbb hallgatót magával tudná ragadni, és sokkal több információ maradna meg az emlékezetükben abból, amit mondott nekik, mint előbbi esetben. Ez nem véletlen.
Már kora gyermekkorban képesek vagyunk a hallott történeteket megérteni, továbbadni. Sokkal mélyebben van bennünk ez a képesség, mint a tudományos megközelítésre irányuló.</details>
</details>

[ht1-2]: ## "Pl. ha valaki azt mondja, 'mérges vagyok', értjük a közlés lényegét.  
Nem merül fel bennünk, hogy megkérdezzük: mit értesz az alatt, hogy 'mérges'. 
Tudjuk, milyen az, el tudjuk képzelni, mire gondol, értjük, hogy most akkor ez a beszélőre vonatkozik. 
Tehát közös tulajdonságunk, hogy néha mérgesek vagyunk és ezt fel tudjuk idézni és az is, hogy elfogadjuk különálló személynek egymást. 
Ez egy könnyen érthető példa."
**Vannak dolgok, amelyek közösek minden emberben**: [egyébként kommunikálni se tudnánk egymással][ht1-2]. 
**Az egyik ilyen közös pont, hogy történetekben gondolkodó lények vagyunk.** Saját életünkről, de a világról is legjobban történetekben tudunk gondolkodni. Ha mondani akarunk valamit, a legjobban történetként vagy történetbe ágyazva tudjuk előadni, befogadni.

**Ősi történeteink állandó szereplői rámutatnak a belső (gyakran tudat alatt maradó) világunk felépítésére.** A világról kialakult képünk a létezés előtti őskáoszon, amelyből jó és rossz egyaránt létrejöhet (egy örök kincses kamra, amelyet egy olyan szörny őriz, amely sosem pusztul el) kívül a következőkből épül fel:    
\-	**természet** (minden, ami nem ember – fizikai világ, többi élőlény stb.)   
\-	**kultúra, fennálló rend** (közösség, társadalom, állam)   
\-	**az egyén** (egyéni tudat, célok…)   

[ht1-2a]: ## "megszemélyesítő szereplők: 
magyarul: jóságos anya (Hamupipőke), a gyermeket ért átkot enyhító tizenkettedik javasasszony (Csipkerózsika), jótündérek
angol megfelelők: Benevolent Queen, Fairy Godmother"
[ht1-2b]: ## "megszemélyesítő szereplők: 
magyarul: Öreg Boszorkány (Jancsi és Juliska), Gonosz Királyné (Hófehérke és a hét törpe), a gyermeket megátkozó tizenharmadik javasasszony (Csipkerózsika)
angolul: Evil Queen, Goddess of Destruction and Death"
[ht1-2c]: ## "angolul: Wise King"
[ht1-2d]: ## "angolul: Authoritarian Tyrant"
[ht1-2e]: ## "angolul: Hero"
[ht1-2f]: ## "angolul: Adversary"
Mindhárom pozitív és negatív szereplőként is megjelenhet:    
\-	**A természetnek köszönhetjük az életünket ([Anyatermészet][ht1-2a])** és a világ szépségei közül sokat, viszont ezzel egyidejűleg igaz az is, hogy **[a természeti erők egészen az életünk végéig azon lesznek, hogy elpusztítsanak minket][ht1-2b]** – ami végül sikerül is nekik – hideg, meleg, kórokozók, öregedés stb.  
\-	**A kultúra, a fennálló rend biztonságot, útmutatást nyújt** egy egyébként beláthatatlanul komplex világban ([Jóságos, Bölcs Király][ht1-2c]), de ezzel egyidőben **válhat az elnyomás eszközévé is** ([Gonosz Zsarnok][ht1-2d]; erről tanúskodik a rengeteg borzalom, amit a történelem alatt ember ember ellen a fennálló rend nevében elkövetett).   
\-	**Az egyén lehet a [(pozitív) Hős][ht1-2e], aki** minden szenvedése és az élet minden nehézsége ellenére **jobbá teszi a világot, de lehet [a Hős ellenfele, a Főgonosz][ht1-2f] is, aki a világot rosszabbá teszi** mind maga, mind mások számára.

<details><summary>
<b>Mindez része az emberi életnek e világon.</b> Ezek a szimbólumok annyira elterjedtek, közösek a kultúrákban, hogy elmondható: <b><i>az ember</b></i> így gondolkodik a világról. Egy szimbólumrendszer azért tud meghonosodni, mert összhangban van az alapvető emberi működéssel és tapasztalattal, amit őseink sok évezred alatt halmoztak fel.
</summary>
&nbsp;  

[sziget1]: ## "Ez egy költői kép. Repülőgépekre ne gondoljunk itt."  
[sziget2]: ## "Egyrészt ott a kéklő óceán végtelenjének látványa. A sok szép szín stb.  
Másrészt viszont ott vannak a cápák, medúzák, örvények és a tengeri viharok."
Van még egy hasonlat, amely megvilágíthatja azt, amiről itt szó van.  Képzeljük el, hogy egy sziget partján vagyunk.  
\- Ha felfele nézünk, **az éjszakai égboltot látjuk. Ez az őskáosz.** Nem látjuk, mi van ott, és [nem is tudjuk sohasem megtapasztalni, megismerni][sziget1].  
\- Ha kinézünk **az óceán irányába. Ez a természet.** Ez is végtelen. Elvileg megismerhető, de nagyrészt ismeretlen. [Szép és veszélyes egyszerre][sziget2].  
\- **A sziget a kultúra, a társadalmi szerkezetek.** Felderítettük, ismerjük, tudunk vele számolni, lakhatóvá tettük.  
\- **A Hős és a Főgonosz pedig e szigeten élő egyén, az ikertestévével való örök küzdelemben.**  
  
</details>
  
  
[tszint1]: ## "Erről sokat lehetne írni, itt csak néhány pont.   
A jók csak a gonoszság elnyomását akarják elérni. Rendszerszinten biztosítani azt, hogy egy jó ember megvédhesse magát a támadásokkal szemben, azon felül szervezik a közös védekezést. A rosszak több elnyomást akarnak. Relatíve minél több koncentrált hatalom van, annál több lehetőség van arra, hogy a hatalmon levők szándékukon kívül, esetleg szándékosan ártsanak vele másoknak.  
Egy olyan berendezkedés, ahol az alul levők ki vannak szolgáltatva a feljebb levők kényének-kedvének, a gonoszságnak kedvez. Akkor is, ha azt a szlogent választják, hogy a hatalom azért kell, hogy az elesetteket segíthessék. Ez olyan hatalom, ami nem marad hosszútávon a jó szolgálatában."
**Egy jóra való világnézet figyelembe veszi mind a három elem pozitív és negatív megnyilvánulási formáját is.**    
\-	**Nem leli örömét a céltalan pusztításban, de nem is naiv a természettel kapcsolatban**, nem idealizálja, isteníti azt.    
\-	**Tudatosan törekszik a jóra vagy a rosszra.** Tisztában van azzal, hogy erre mások is képesek: egyikre is, és a másikra is. Készül arra, hogy megvédje magát (és övéit) a saját és mások gonoszságától, illetve akár harc árán is elhárítsa az akadályokat a céljai megvalósításának útjából. Igyekszik befolyásolni másokat is az általa választott oldal irányába.    
\-	**Mindkét fél irányítani törekszik a társadalmat, és úgy alakítaná a társadalmi rendet, hogy [neki jobban megfeleljen][tszint1]**.  

<details><summary>
<b>Ha gond van valaki világnézetével, annak forrása jellemzően az, hogy a fentiek közül egy vagy több szereplők "hiányzik", tehát egyik vagy másik, létünket meghatározó jelenség pozitív vagy negatív oldalát az érintett nem veszi figyelembe.</b></summary>

  &nbsp;  
Alább megadok néhány példát erre.

[hibvil4]: ## "Ritkán mondanák ezt így ki, de ilyesmire utal, ha valaki túl gyakran hangsúlyozza, hogy túlnépesedett a föld, csökkenteni kell a lakosság létszámát. Vagy ha valaki a COVID-nak drukkolt, a természet bosszújának eszközét látva benne, amit a természet az ellene az ember által elkövetett bűnök megtorlása végett eszközöl."  
  - Ha valakinél az *Anyatermészet* negatív párja hiányzik, az megnyilvánulhat úgy, hogy idealizálja a természetet, igen nagy értéket tulajdonít neki, nem fél tőle. Embertársait, akik a természet erőivel küzdenek (pl. kezdetleges körülmények között élő emberek, akik fát égetnek, a levegőt szennyezik, a szemetüket a természetbe rakják le stb.), igyekszik ebben akadályozni. Ha ez párosul azzal, hogy hiányzik a Bölcs Király és a Hős is, akkor kész lehet akár [tömeggyilkosságokat is elkövetni a környezetvédelem nevében][hibvil4].
  
[hibvil1]: ## "Ezt így ritkán mondaná ki. Legtöbbször az állatok, allergén növények, a kórokozó baktériumok és vírusok által jelentett veszélyeket hangsúlyozná, és ezek 'csökkentése érdekében történő' pusztítást úgy állítaná be, hogy az fájdalmas, de szükséges áldozat az egészség, illetve a társadalom felvirágzásának oltárán." 
- Ha valakinél az *Anyatermészet* hiányzik, az megnyilvánulhat úgy, hogy nem becsüli a természet értékeit, fél a természettől, [örömét leli annak pusztításában, fák kivágásában, gyomírtásban, fertőtlenítésben][hibvil1] stb.
  
[hibvil2]: ## "A halálbüntetést lehet ellenezni azért is, mert sohasem lehetünk teljesen biztosak az elkövető kilétében, motivációjában stb.  
Itt nem erről beszélek, hanem kifejezetten arról, akik azt mondják: ha biztosak lennénk a legsúlyosabb bűntettek megtervezett, aljas szándékból történő szándékos elkövetésében, a halálbüntetés - ezért vagy azért - akkor sem helyes."
- Ha valakinél hiányzik a Jóságos Király és a Gonosztevő, annak jele lehet az, hogy ha a társadalomban marginalizált egyéneket lát, akkor nem veti fel az egyének felelősségét, hanem a társadalomban keresi a hibát.
Ez olyan szélségekig fajulhat, hogy [nem támogatja a halálbüntetést még olyan hipotetikus esetben sem][hibvil2], ha teljesen bizonyos, hogy az érintett különös kegyetlenséggel, alávaló módon gyilkolt meg emberek tucatjait esetleg százait. Emögött az van, egyrészt, mivel (a *Jóságos Király* nélkül csak a *Gonosz Zsarnok* van) hogy a tömeggyilkost a társadalom áldozatának látja, keresi és megtalálja azt, ami a társadalomban rossz, és ami szerinte a bűncselekmények elkövetéséhez vezetett. Mivel viszont *a Főgonosz* hiányzik, csak a *Hős* van jelen, így az aki így gondolkodik, fel sem veti magában annak lehetőségét, hogy az az, aki így viselkedett, felelős a tetteiért, hanem meg akarja ezt az embert menteni, méltányos akar lenni vele, amennyire csak tud. Ugyanezen okból nem lát kockázatot abban sem, hogy az enyhe bánásmód milyen magatartás felé motiválja majd azokat, akik jelenleg még nem döntötték el, hogy hasonló útra lépnek-e, csak fontolgatják. 

[hibvil3]: https://www.facebook.com/notes/779094755991058/ "A témában írt korábbi jegyzetem olvasható a linkre kattintva."  
- Egy másik szélsőség az, amit azon beteg, rendellenességgel küzdő emberekkel kapcsolatos nézeteken figyelhetünk meg, akik nem azonosulnak a biológiai nemükkel. (Férfi testben nőnek érzik magukat. Vagy bármi másnak, ami nem férfi. Vagy női testben férfinek érzik magukat. Stb. stb.)
  Nem akarom lekicsinyleni a fájdalmukat, viszont akkor is tény, hogy ez nem egészséges állapot. Az, hogy két nem létezik, az nem a *társadalmi elnyomás része*; egyszerűen így működik a biológia, és - tetszik vagy sem - az emberi lény életében a biológia (egyelőre mindenképp) meghatározóbb, mint a genderelméletek. Nem indokolt tehát a nyelvünket és a kultúránk alapjait átalakítani, hogy az több "nem" elfogadására is alkalmassá váljon. Ugyanis csak két nem van. [Az egészséges ember vagy férfi vagy nő][hibvil3]. Jó, méltányolandó érzékenynek lenni a betegek irányába és nem okozni a szükségesnél nagyobb fájdalmat, de nem elfogadható az egészségeseket megbetegíteni azért, hogy a betegek ideig-óráig jobban érezhessék magukat.
  
</details>
  
### A kortárs (nyugati) progresszivizmushoz, illetve konzervativizmushoz

Akkor most progresszív (baloldali) vagy konzervatív (jobboldali) a helyes szemlélet?
A válasz a kérdésre: **mindkettő helyes lehet, illetve egyik sem az feltétlenül. Mind a progresszív, mind a konzervatív beállítottság hasznos. Viszont mindkét oldalhoz sorolható nézet lehet egészséges, tisztességes, "jó", de lehet "beteg" és "korrupt" is. Kifejezetten hasznos, ha egy közösségben vannak ilyen és olyan beállítottságúak is, és ezek egymás közötti kommunikáciája útján születnek a döntések.**
<details><summary>A jelenlegi helyzet az, hogy mind a konzervatív, mind a progresszív oldalon levők tevékenysége hagy kívánni valót maga után. </summary>

  &nbsp;   

[masvilh]: https://github.com/meritamas/cikkek/commit/aaae745034df0c2fd0e42988a4c72e49405b1f32 "Egy a második világháborúval kapcsolatos, szorosan nem ide kötődő tartalmű cikk érhető el a linkre kattintva."  
Ha az USA-t vagy Nyugat-Európát nézzük, az az érzésem támad, hogy <b>a progresszív oldal egy része túlburjánzott és úgy viselkedik mint egy rákos daganat</b> - amely önző módon mindent befalni akar, mindent bekebelez, és ami rajta kívül van, azt mindent elpusztít, majd végül maga is elpusztul, míg a <b>konzervatív oldal hatalomvágyó része szintén beteg, szíve mélyén féltékeny a baloldali tumorra, és szívesen csinálná ugyanazt, de nem tudja, mert gyengébb</b>, beépülni meg csak akkor engedik a baloldaliak, ha teljesen hasonlóvá lett hozzájuk (tehát ha feladja konzervatív-jobboldali mivoltát) - <b>a progresszív és konzervatív oldalnak a további jelentős része pedig mintha bénult állapotban lenne, mintha a fejét a homokba dugta volna, úgy tenne, mintha nem lenne semmi baj</b>. Ha viszont van [a második világháborúnak][masvilh] tanulsága, akkor az az, hogy ha kialakul egy olyan helyzet, hogy van egy vagy több kisgömböc, ami mindent bekebelezne, maga alá gyűrne, amit csak tud, az a többiekre is egzisztenciális veszélyt jelent.  

</details>

[trump1]: https://duna24.sk/blog/2021/01/08/az-igazsag-odaat-van-a-2020-as-usa-beli-elnokvalasztas-eredmenye/ "Egy cikk, ahol rámutatok az amerikai jobboldali elitek kollaborálására a balolali elitekkel, a jobboldali átlagember és szavazópolgár ellenében.  
&nbsp;
Visszatérő bírálat az USA-ban az ottani konzervatív képviselőkkel szemben az, hogy RINO-k, tehát csak nevükben konzervatívok. Szavaikban konzervatívok, a választás előtt, aztán elmennek Washingtonba és a társadalmi folyamatok szempontjából kuncsfontosságú ügyekben a pénzes kampányfinanszírozóik kérései, saját gyávaságuk miatt vagy bármilyen más okból gyakran együtt szavaznak a Baloldal embereivel.  
&nbsp;
Hogy korruptak, a hatalom és a pénz vonzza őket, nem törődnek az általuk képviseltek véleményével, akaratával, de sokszor azok jólétével sem."
Miért a nyugatiakat emlegetem itt? Rövid válasz: jelenleg hozzánk ide, Közép-Európába is beáramlanak ezek a konfliktusok, részesei vagyunk ezeknek a folyamatoknak. **A Progressívne Slovensko ideológiailag igen hasonlít az amerikai progresszívekhez, és gyanítom ugyanez igaz a Demokratikus Koalícióra és a Momentumra.** Vagy: saját magukat konzervatívnak mondó szereplőinkre nemde hasonló bűnöket olvashatunk rá, [mint az USA jobboldali elitjeire][trump1]?   

**Ha hasonlóképpen járunk el, mint ahogy Nyugaton tették, akkor hasonló eredményeket várhatunk** az itteni közösségekre nézve, mint amit a nyugati országokban megfigyelhetünk. Javaslom: óvakodjunk ettől. **Egy jó cél az lehetne, hogy tanuljunk a tapasztalataikból és mi itteniek elkerüljük azokat a csapdákat, amelyekbe ők már beleestek** (hogy sikerül-e kimászniuk, meglátjuk). 


**Javítani való tehát mindkét oldalon van bőven. Hogy mi a megoldás?** Remélem, a progresszív gondolkodású olvasó megbocsátja nekem, ha most Kálvin Jánost idézem: ***Mindenki pedig javítsa önmagát.*

### Akitől a fenti gondolatok nagy része származik: Jordan Peterson 
[idezet1]: ## "This is the structure of the world in {seven} characters.  
It is necessary to understand that all seven exist, and that they are all [...] elements of experience with whih every soul, rich, poor, blessed, cursed, talented, dull, male, female must inevitably contend. 
This is life - they are life. 
Partial knowledge of the cast, conscious or unconsicous, leaves you undefended; leaves you naive, unprepared {...} 
\- first, a needy acolyte for an ideology that will provide you with a partial and insufficient representation of reality 
\- second, someone blind in a manner dangerous to themsleves and others alike."
Forrás nagyrészt a "Beyond Order - 12 more rules for life" című könyve, 311-338. oldal. Ide kívánkozik egy néhány mondatos idézet, amit [magyarul hozzávetőleg így mondhatnánk][idezet1]:  


Ez a világ szerkezete hét szereplőben.
**Szükséges megérteni**, hogy **mind a hét létezik**, és hogy mindannyian {...} **részei az életnek, amelyekkel minden lélek**, legyen gazdag vagy szegény, áldott vagy átkozott, tehetséges vagy tompa-lassú észjárású, férfi vagy nő, **kénytelen számolni**. 
Ez az élet - ***ők*** az élet.
**A szereposztás teljes ismeretének hiányában** - legyen az tudatos vagy tudattalan - 
- védtelen, naiv, felkészületlen maradsz {...}
- először is, **a valóságot számodra részlegesen, de elégtelenül ábrázolni képes ideológia szegény hűséges tanítványa-szolgálója**, 
- másodszor pedig, **olyan személy, akinek a vaksága veszélyt jelent magára és másokra egyaránt**.

### Mi az a *jó*?

[maj2]: ## "Hogy döntöm el valamiről, hogy az jó-e vagy sem? 
Amikor fentebb azt mondtam, 'jó' világnézet, 'rossz' világnézet stb., milyen értelemben használtam a szavakat?"
Fent teszem fel a kérdést: milyen a ***jó*** világnézet? Előbb azzal zártam, minden ember pedig ***javítsa*** önmagát. **Adódik a kérdés: [de mi a jó, mit nevezek jónak][maj2]?** 

<details>
  <summary>Ide kattintva látható egy gondolatsor ezzel kapcsolatban.</summary>
  
[maj3]: ## "vagy ami arra vezet, vagy arra jellemző vagy azzal összefügg..."
**Mi a jó?** Egy szubjektív definíció: [az a jó, amit akar***ok***][maj3]. Előnye ennek a maghatározásnak, hogy talán félérjük ésszel, hogy értelmezhető, kiértékelhető, van válasz a kérdésre: "na és ez mit jelent a gyakorlatban?". Hátránya viszont az, hogy ez mindenkinek más, tehát sok hasznát nem vesszük: a jó szót szinonimájává tettük az egyéni akaratnak. 

[maj4]: ## "Ha van mindentudó lény, az meg tudná ezt is mondani, de mi innen csak a saját szemszögünkből látjuk a világot, amiről pedig egyáltalán nem egyértelmű, hogy azt egy értekeletlen szemlélődő bármivel jobb vagy rosszabb kiindulópontnak találná, mint bárki más nézőpontját."
[maj5]: ## "Még csak azt se mondhatjuk, hogy természetünk lenne az objektivitásra törekvés." 
Próbálkozhatunk objektivitással, de [nem vagyunk objektív][maj5] lények: [teljesen objektív szintre mi nem tudunk eljutni. Törekedhetünk viszont a megközelítésére][maj4].

[maj1]: ## "Isten a Bibliában az egyik helyen, amikor a nevét kérdezik, valahogy így válaszol: 'Az vagyok, aki Van.'"
**Mi a jó?** Egy egzisztencialista definíció lehetne ez: [Az a jó, ami van][maj1]. 
Ez majdnem azonos azzal a meghatározással: ***ami segíti az életet/túlélést***. Ha az evolóciós szelekció szempontjából nézzük, a (legalább közel-)azonosság belátható. Ami régebben volt, de nem szolgálta az életet/túlélést, az "kiszelektálódott", mára eltűnt. Tehát ami ma van, az az, ami korábban szolgálta az életet/túlélést. Ami pedig a jövőben lesz, az az, ami most szolgálja ezt. 

[maj6]: https://github.com/meritamas/cikkek/blob/main/2021.12.01.-A%20polgarsag%20eszmejenek%20visszaszorulasa%20a%20Nyugaton.md#a-polg%C3%A1rs%C3%A1g-eszm%C3%A9j%C3%A9nek-visszaszorul%C3%A1sa-a-nyugaton---egy-amerikai-n%C3%A9z%C5%91pont
**Mi a jó?** Egy ókori gondolat: [Mivel az emberek minden összefogása valamilyen jó célra mutat, a jó tehát az, amire minden mutat (a dolgok mutatnak)][maj6].

[maj7]: ## "segíti a céljának megvalósulását stb."
[maj8]: ## "pl. a szék, ha lehet ülni rajta; az ágy, ha alkalmas arra, hogy valaki kipihenje magát rajta stb."
**Mi a jó?** Egy utilitarista gondolat lehetne: az a jó ami [eléri a célját][maj7]? 
Jó a tárgy, ha alkalmas arra [a célra, amire megalkották][maj8].
Egy jó tudományos elmélet az, ami alkalmas arra a célra, amire (elvileg) kitalálták. Példák: fizikai elméletek, közgazdasági elméletek stb. Ez a cél gyakran az, hogy modellezze a világot, segítsen a világ megismerésében, döntések meghozatalában, de sokszor egyáltalán nem egyértelmű, hogy mi a cél. Például valakinek egy tudományos elmélet megalkotásával és elterjesztésével nemcsak az igazság megismerése, megismertetése lehet a célja, hanem célja lehet a társadalom megváltoztatása, hatalomszerzés, profit stb. Így jutunk el ooda, hogy ugyanazt a nyelvet beszéljük, de mégsem értjük egymást. Van egy elmélet: nem felel meg a valóságnak, de alkalmas a társadalom megváltoztatására. Az egyik embernek - aki azt akarja, hogy a tudományos elméletek az igazság megismerésére irányuljanak- ez az elmélet egy rossz elmélet, mert ennek a célnak nem felel meg. Egy másik ember - akinek a célja a tudománnyal a társadalom egy bizonyos módon történő megváltoztatása - ugyanez az elméletet jónak mondaná, ha számára kívánatos változást idéz elő. Tehát ez a megközelítés azt eredményezi, hogy a jó fogalma attól függ, hogy ki teszi fel a kérdést és őneki mi a célja. Visszajutottunk a szubjektív definíciónkhoz. ***Az a jó, amit akarok.*** (Az "amit akarok" és "ami a célom" kifejezések nem igazán  jelentése nem megkülönböztethető.)
Újabb kérdés adódik hát. **De mi a cél? Mi a *jó* cél?**

[maj10]: ## "Beletartozik minden ember? Vagy az emberiség részekre oszlik? Ha igen, ki dönti el, milyen részekre? 
Beletartoznak-e azok a tagok is, akik nem tudnak véleményt nyilvánítani az adott kérdésben?"
[maj11]: ## "Szavazással? Vagy valamely képviselői/elit réteg döntheti el a kérdést? Ha igen, ki dönti el, hogy ki tartozik ebbe a rétegbe? Mindenki szava ugyannyit számít? Ki és hogyan számolja össze a szavazatokat? Egyáltalán ki tódönti el, mi legyen a kérdés, amiben véleményt kell nyilvánítani? Stb. Stb. a kérdések sora végtelen."
Egy ateista megközelítés: **az a jó, amit a társadalom annak tart**. Ez egy csomó kérdést vet fel. [Kicsoda az a társadalom? Ki tart][maj10]ozik bele? [Hogyan tudható meg a társadalom véleménye][maj11] egyik vagy másik kérdésben? 

Egy Isten-hívő erre mondhatja ezt: *Isten jó, tehát az a jó, ami hasonló Istenhez, vagy amit Isten jónak tart*. Tehát ***egy cél akkor jó, ha az Istennek tetsző***.
Ide eljuthatunk az utilitarista megközelítésből is. Ha elfogadjuk, hogy 
- egy szék akkor jó, ha alkalmas annak a célnak az elérésére, amire alkotója megalkotta
- van a világnak teremtője, aki egyben az embereknek is alkotója  

akkor adott a válasz: egy **ember akkor jó, ha megfelel annak a célnak, amire alkotója szánta** (és ilyen célokat tűz ki magának és mindennek, ami felett hatalma van). 

[maj9]: https://github.com/meritamas/cikkek/blob/main/2021.11.15.-2022.06.26.-erdekes-gondolatok.md#az-ember-a-vil%C3%A1gban-az-%C3%A9rt%C3%A9krendje-visszat%C3%BCkr%C3%B6z%C5%91d%C3%A9s%C3%A9t-l%C3%A1tja-nem-valamilyen-objekt%C3%ADv-val%C3%B3s%C3%A1got-vagy-a-t%C3%A9nyeket-20220626 "Az összefüggés röviden kifejtve itt."
Mindez elméletileg jól hangzik, de újabb problémákat vet fel. Rendben: de van-e a világnak (és így az embernek) alkotója? Ha igen, ez az alkotó, milyen célra szánta az embert? Ha nincs alkotó, akkor mi a helyzet? Egyáltalán tudható ez? Ha nincsenek ez irányban objektív bizonyítékok, akkor megintcsak nem ugyanoda jutunk vissza: mindenki azt gondol ebben a kérdésben, amit [maga legjobbnak lát, amit megintcsak az ő céljai, az ő akarata/értékrendje határoz meg][maj9]? C.S. Lewis a *Mere Christianity* című művében tett egy kísérletet arra, hogy előadja a keresztény világnézetet, és egy egyéni tapasztalatokon alapuló érvelést mellette. Érvelése meggyőző, de ez nem vesz el abból, hogy Isten léte és a róla egyik vagy másik csoport által kialakított kép helyessége egyáltalán nem magától értetődő.

Jordan Peterson saját elmondása szerint sokat közdött ezzel a kérdéssel. Egyszer azt mondta, hogy a legjobb megközelítés eddig, amit talált, az a fordított megközelítés. Mivel nagyon nehéz megmondani, mi a jó, hát próbáljuk meg meghatározni azt, hogy mi a rossz. HA ezt megtettük, mondhatjuk, hogy a jó a rossz ellentéte.
Tehát a kérdés: mi a rossz? 
Peterson válasza: A szükségtelen emberi szenvedés rossz. 
Ha innen nézzük, az a tett, amelynek szükségtelen - egyébként elkerülhető - emberi szenvedés a következménye, rossz. Az a tett, amely hozzásegít, hogy elkerüljünk emberi szenvedést, jó. A szenvedés nem annyira szubjektív, mint hinnénk. Viszonylag jól tudni lehet, hogy mi okoz egy embernek szenvedést és mitől múlik el a szenvedés, tehát az ilyen meghatározás viszonylag objektív lesz - szerinte.
</details>

[maj12]: ## "Talán, ha a 'társadalomra' bíznánk a kérdés eldöntését... akkor lehetne a dolgokat pl. így manipulálni egy hedonista megközelítés irányába:
'Végső soron jó dolog, ha téves képünk van a világról, ha attól jobban érezzük magunkat. Tehát mindenki higgye az, amitől a legjobban érzi magát.'
Itt is gondot tud viszont jelenteni az, hogy hosszabb távon vizsgálva olyan eredményeket ad egy ilyen megközelítés, amelyektől egyre kevesebben éreznék jól magukat, tehát akkor eszerint a megítélés szerint is igen kevesen tartanának jónak. El lehet rejtőzni, de a valóság előbb-utóbb megtalál és bekopog. El lehet egy ideig zárkózni, de egy idő után ránk rúgja az ajtót."
**A célom itt** viszont nem az, hogy a jót definiáljam, hanem **az, hogy rámutassak: sok különböző nézetrendszer van, amely szerint egy [a világot nem hűen tükröző világnézet nem jó][maj12]**.

### Beszélgetés fontos dolgokról. Te hogyan gondolod?
Ha esetleg az Olvasó a fenti cikk valamely gondolatával kapcsolatban megosztana velem valamit (ellenvetést, észrevételt, kiegészítést), megteheti emailben a meritamas (ide a megszokott jel jön) outlook.com címre. Nyitott vagyok az építő jellegű, mély eszmecserére.
Türelmet kérek, mert hosszabb ideig is eltarthat válaszolnom. *Ne gondolkozzunk sokat olyan dolgokon, amelyek egy-két hónap, esetleg év múlva nem lesznek fontosak – az ilyen dolgok ugyanis már ma sem azok.*

### Miért a github?
Mert egyszerre teljesíti a következő feltételeket:<ul>
<li>nyilvánosan elérhető cikkek készíthetők</li>
<li>(legjobb tudomásom szerint) nincs cenzúra</li>
<li>az írások formázhatók</li>
<li>nyomon követhető, mikor mit írtam (melyik szövegrész mikor került be/volt törölve)</li>
<li>a dátumok bizonyító erejűek</li>
</ul>
