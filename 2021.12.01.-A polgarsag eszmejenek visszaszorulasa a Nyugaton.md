### Amire figyelj a cikk olvasásakor

<details>
<summary>Az ilyen háromszög (mint itt balra) - és mellett levő szöveg, mint ez is - kattintható. Ha rákattintasz, további szöveg jelenik meg.</summary>
Ezez a szövegek jellemzően bővebben kifejtik egyik vagy másik fő gondolatot. Azért szerkesztem meg így, hogy gyorsan tudj haladni a cikk lényegének elolvasásával, ha azt az adott gondolatot már jól ismered és/vagy nem hat neked furcsán.  
Viszont, ha esetleg a gondolat új neked és/vagy furcsán hat, furcsa érzésed van miatta, úgy érzed, valamiért az adott gondolat nem tetszik, de nem tudod egyből megmondani, hogy miért, akkor tudsz olvasni hozzá egy bővebb kifejtést, ami közelebb vezethet ahhoz, hogy rájöjj, miért érezted furcsának az adott gondolatot.
  <details>
  <summary>Emellett, érdekesek lehetnek a plusz gondolatuk... </summary>
  ...önmagukért is, de a cikk szerkesztésekor nem gondoltam úgy, hogy feltétlenül szükség van rájuk a fő mondanivalóm megértéséhez.
 </details> 
</details>

[id0]: ## "Az ilyenkor megjelenő információ tartalma pedig  
\- vagy tényekből, hivatkozásokból áll  
\- vagy magyarázza, hova vezet a link, ha a szöveg kattintható és rákattintanál,  
\- esetleg pusztán plusz gondolatok, viszont nem volt lehetséges vagy alkalmas megoldani ilyen háromszöggel, mint fentebb használtam."

[A szöveg bizonyos részeinél még további magyarázat érhető el, ha az egérkurzor a szövegrész fölött helyezkedik el. ***Ezek a szövegrészek jellemzően úgy néznek ki, mintha kattinthatóak lennének.***][id0]


### Érdekes gondolatok

Akár úgy fejezem ki, ahogy hallottam, akár a saját szavaimmal idézek egy gondolatot vagy gondolatmenetet, azért teszem, mert hasznosnak tartom, egyetértek vele. A forrást azért jelölöm meg, mert úgy gondolom, hogy az illetőtől több hasznos gondolat is meríthető.

## A polgárság eszméjének visszaszorulása a Nyugaton - egy amerikai nézőpont

<details><summary>Ezúttal egy újabb Hillsdale-i kurzussal kapcsolatban írok. </summary>
&nbsp;  
      
**Miért írom ezt a cikket? Mit érdekel, hogy Amerikában mi van?** 

Sosem voltam ott. Lehet, sosem leszek. Röviden összefoglalva talán így tudnám kifejezni.  

[bev1]: ## "Ha tovább akarjuk vinni a nyugati civilizációt, akkor meg kellene tudnunk, pontosan hol és mi ment el rossz irányba, majd kitalálni és a gyakorlatba ültetni egy megoldást, amíg nem késő. Az alternatíva vagy az összeomlás, vagy az átváltozás valami teljesen másra.  
      (A változás nem feltétlenül rossz. Ebben az esetben viszont - el akarván kerülni annak hosszú kifejtését, hogy miért gondolom, hogy nem jó irányba történik a haladás - azt ajánlanám, hogy amíg nem vagyunk biztosak abban, hogy a választott haladási irány jó, addig inkább ne lépjünk. Viszonylag keveset nyerhetünk ugyanis, de sokat veszíthetünk. Picit olyan, mint a 21-esben 20-as húzni - bejöhet, de kicsi az esélye.)"      
(1) **Rengeteg hasonlóság van az ottani és itteni társadalmi folyamatok között.** Ugyanabban a csónakban evezünk. Úgy tűnik, [a civilizációnk összeomlófélben][bev1] van. Ez igaz Amerikára, de igaz Európára is.
      
(2)  **A probléma megoldásához az amerikaiak vannak közelebb.** Mondom így: úgy látom, nekik van esélyük megoldani. Nekünk, európaiaknak, ha pusztán a saját hagyományainkra támaszkodunk, messzebb vagyunk, és az eddigi jelek nem arra utalnak, hogy meg tudnánk ezt oldani. Mondom megint máshogy: ha nekik Amrikában sikerül megfordítani az ottani folyamatokat, akkor van nekünk itt esélyünk. Ha ők elbuknak, csak abban reménykedhetünk, hogy az idő hoz valamilyen új fejleményt, ami segít: jelen állás szerint nem látok sok esélyt, ahogy a magunk erejéből győzzünk itt. Az öreg kontinens túlságosan is betegnek látszik ahhoz, hogy önerőből meggyógyuljon és megújuljon. Ha látna egy inspiráló példát, talán akkor...

Egyre inkább úgy gondolom tehát, hogy igen hasonló sors várhat ránk európaiakra, mint rájuk amerikaiakra. A "brüsszeli" elitek minket ugyanúgy akarnak kormányozni, mint ahogy a "washingtoni" elitek Amerikát. Vannak bizonyos eltérések, mert a kiindulási állapot más, de alapvetően ugyanolyan állapot lenne a céljuk. Ha jobban megnézzük, lehetséges, hogy nem is érdemes a kettő elit között különbséget tenni. A "washingtoni" és a "brüsszeli" elitek ugyanis nagyrészt egy egész részei, ha úgy tetszik, a globalista elit kirendeltségei.

[szines]: ## "Akinek nem tetszik ez a színvak kép, annak: picit világosabbá, szebbé, vagy picit sötétebbé, kevésbé széppé."      
Ezez a globalista elitek **sok szép dolgot ígérnek, hirdetnek arra az esetre, ha (még több) hatalmat kapnak. Nekem viszont nem tetszik.** Talán túl szép is, hogy igaz legyen. **Nem érzem igaznak, megvalósíthatónak, jónak.**
Mi több, szerintem nem tetszik sem a szlovákiai, sem a magyarországi, sem pedig úgy általában az európai (vagy épp az amerikai) emberek többségének sem. Ezzel viszont önmagában sokra nem megyünk. Prüszkölhetünk, amennyit akarunk, a terveik attól még megvalósulhatnak.        
&nbsp;      
      **Mégis, mi kellene ahhoz, hogy változás legyen?** "A tudás hatalom," mondják. Hát, akkor tudjuk meg, hogyan is működik ez az egész. Mi vezetett ahhoz, hogy oda kerüljünk, ahol vagyunk, és mit lehet tenni azért, hogy a helyzet javuljon. Egy ideje gondolkodom már ezen. Úgy gondolom ez a kurzus, és a könyv, amely alapján tartják, közelebb vihet a válaszhoz.  
Persze, lehet, hogy már most is késő, de az sem derül ki addig, amíg nem tettünk meg mindent, ami a hatalmunkban áll. Ami még fontos: a világ nem fehér és nem fekete. Tehát nem is lesz sem tisztán fekete sem tisztán fehér. Tehát nekem vagy neked, de akár sok ember döntésének együtt sem az lesz a következménye, hogy a világ fehér lesz vagy fekete. Sokkal inkább az áll a hatalmunkban, hogy mi magunk a saját erőnkkel egy [picit fehérebbé vagy egy picit feketébbé][szines] akarjuk tenni.  

<b>Ilyen megfontolásból írom tehát ezt a cikket.</b>
</details>

[vh2]: https://github.com/meritamas/cikkek/blob/main/2021.11.08.-A%20masodik%20vilaghaboru%20tetje%20%E2%80%93%20egy%20amerikai%20nezopont.md] "link a cikkre"
[arnn]: ## "Larry P. Arnnt én egy nagy tudású, bölcs, meglehetősen bátor embernek tartom.   
Ha valami mellett leteszi a voksát, ha valahova odaáll, arra jó, ha odafigyelünk."
[nemszolga]: ## "tehát nem európai jobbágyként, alattvalóként vagy szolgaként, hanem: POLGÁRKÉNT  
az európai polgárságra hivatkozás itt nem jelenti azt, hogy azt gondolnám, hogy magyarként vagy szlovák polgárként vagy komáromiként stb. ne lenne semmi dolgom az egyes érintett kisebb közösségek érdekében"
[nyug]: ## "Ha az USA-ban a konzervatívok Nyugati civilizációról, országokról, értékrendről stb. beszélnek, akkor a 'nyugati' jelző ezt jelenti nekik: minden, amire meghatározó hatást gyakoroltak a zsidó és a keresztény hagyományok
Néha furcsa lehet a számunkra, de nekik nem gond 'Nyugatinak' nevezni pl. Oroszországot vagy Ausztráliát - ezeket a Nyugati világ részének tartják."
[cim]: ## "Egy lehetséges fordítás: A polgárság eszméje az Egyesült Államokban, és annak hagyatlása"
[hanson]: ## "Hanson az USA-ban (a konzervatív oldalon mindenképp) elismert történész szaktekintély.  
Ha nem tévedek, akkor a szakterülete az ókor és a hadtörténet."
Ennek a kurzusnak a címe: [American Citizenship and its Decline][cim]. Ugyanúgy [Victor Davis Hanson][hanson] tartja, mint a második világháborúról szólót [(amiről itt írtam)][vh2]. Ugyanúgy [Larry Arnn][arnn] rektor tartotta a bevezető tízperces rövid előadást. A cikket aztán fogom többször frissíteni bővíteni, ahogy előre haladok a kurzussal, de nem sietem el. Úgy gondolom, jobb, ha rászánom az időt, mert ezek a gondolatok jelentős hatással lehetnek arra, ahogy látom majd, hogy mit tehetek [európai polgárként][nemszolga] az európai (és az amerikai, egy szóval, [a Nyugati][nyug]) társadalom jobbításáért.

Az alábbiakban leírom a bevezető előadás tartalmát, átfűzve saját gondolataimmal. Arnn gondolatait *dőlt betűkkel emelem ki*. 

*A polgárság eszméje kihalófélben van - ez azt jelenti, hogy valami alapvető dolog várja végnapjait.*

[arnn1]: ## "Az angolban a citizen=polgárság, civil, civic, civilization=civlizáció szavak azonos tőről fakadnak."
*A [polgárság][arnn1] az a kötelezettségek halmaza, amellyel az országodnak tartozol. Az országok - mind az ókori mind a modern világban - konkrét képződmények: közös céllal rendelkező és egymással kommunikálni tudó emberek csoportját értjük alatta. Az ókori filozófiához tartozik az a gondolmenet, hogy emberek minden összefogása valamilyen jó célra mutat: tehát a jó az, amire minden mutat. A polgártársak olyan emberek, akikkel közös a jóról alkotott értelmezésetek.*

***És miért halna ki az ilyesmi?***

*A polgárság alapvető gyakorlata, úgy tűnik, kihalófélben van. Az a gyarkolat lényege, hogy a polgár hozzájárul az országa szükségleteihez, segít, részt vesz annak kormányzásában.
Ezen eszme helyét egyre inkább átveszi egy másik eszme. Az egész emberiségre kiterjedő világkormányé. Egy olyan világkormányé, amely egy konkrét formát ölt: mégpedig a bürokratikus formát. Ennek egy lényeges eleme szakértők megbízása azzal, hogy az élet minden területére kiterjedő részletes szabályokat alkossanak, és aztán mindannyian ezek szerint a szabályok szerint éljünk. A társadalom ettől állítólag jobban működik, és több benne a harmónia. Ez az elképzelés, ez az eszme részletesen ki van dolgozva Kínában, Európában, és most már Amerikában is.*

***Ez az új kormányzati forma változást hoz a polgár társadalmi helyzetében is.***

[Arnn2]: ## "Tocquevilleről 19. századi francia politikatudós volt.    
Ha emlékeim nem csalnak, Arnn úgy mondta, hogy ő az 1830-as években járt Amerikában és írt arról a társadalomról, amit akkor ott megfigyelt."
[Fauci1]: ## "Anthony Fauci az USA fő epidemiológusa, már kb. 30 éve. Nagy szerepe volt a mostani COVID járvány kitörését követően is.
&nbsp;  
A Google egy időben - lehet hogy még ma is, nem tudom - cenzúrázott az általa vezetett hatóság véleménye alapján. Nem tehettél fel YouTube videót, amiben ellentmondtál a hatósági véleménynek.   
&nbsp;
Vicces eset, amikor maga Anthoni Fauci nyilatkozatát kellett cenzúráznia a Google-nek, mert egy későbbi nyilatkozatával ellentmondott egy korábbinak (érthetjük úgy, hogy változott a hatósági vélemény). Mint egy valamire való autoriter rendszerben, a Google megoldotta: az új vélemény kimondása után az új véleményt tekintették autoritatívnak, tehát a korábbi Fauci-vélemény és a rá hivatkozók üzenetei lettek tehát 'félrevezető', ezért nem elfogadható tartalommá. 
&nbsp;
Még egyszer tehát: lehetsz orvos, lehetsz kutató: a YouTube-re csak akkor posztolhattál, ha a véleményed megegyeztett a hatóságok véleményével. Ha valaki nem érzi ennek implikációját, ajánlom az 1984 című regényt."   
*Ezen a ponton Arnn [Alexis de Tocqueville][Arnn2] Democracy in America című művéből idéz. **Ha köztisztviselőt lát, az európai embernek csak a hatalom jut eszébe; az amerikainak viszont a (saját) jogai.** Pl. ha látsz egy zsarut vagy egy polgármestert, akkor arra gondolsz, hogy ez egy olyan személy, aki 'nekem dolgozik, segít abban, hogy mi mindannyian itt jól éljünk együtt, és aki felelősséggel tartozik nekünk, polgároknak' - ezzel ellentétben bürokratikus berendezkedés mellett a köztisztviselő maga a tekintély, akit nem illik megkérdőjelezni vagy felelősségre vonni. Félig viccelődve hozzáteszi: **próbálj meg szót érteni pl. [Anthony Faucival][Fauci1]**!*
 
[Arnn3]: ## "mint polgárokat"
[felelosegyen]: ## "Itt én teszem hozzá, hogy ez az igény valószínűleg többé-kevésbé jelen van minden emberben.  
Valószínű az is, hogy lényünknek ahhoz a részéhez tartozik, amely az angyalok és nem az állatok világához van közelebb.  
Vannak viszony más igényeink is, amelyek sok emberben sokszor felülírják ezt az igényt.  
&nbsp;
Ha gyorsan összegezni szeretném, valahogy így lehetne.   
Biológiai értelemben lehet élni a földön enélkül is, de kiteljesedett emberi életet legalábbis igen nehéz, ha nem egyenesen lehetetlen."
*Ez **az 'a szakértelem jogalapot teremt az állam vezetésére' elv [minket][Arnn3] kizár**; Tocqueville még az idézett műben elmondta, hogy 'Ha egy polgár meglátja, hogy a közösség valamilyen tekintetben szükséget szenved, nem arra gondol, hogy azzal a kormányt ostromolja, hanem ehelyett elkezd dolgozni rajta saját maga'... lehet, hogy ennek a tevékenységnek kisebb a hatásfoka, mint valamilyen központosított irányításnak, de sokkal többminden megvalósítható így... az egyik dolog, ami így megvalósul, az az, hogy gyakorlatot szerzünk az országunk kormányzásában...   
... ez kulcsfontosságú, mert az emberi lények olyanok, amilyenek - [maguk akarnak felelősek lenni saját magukért][felelosegyen]...  
... az, ahogy az egyik embert irányítják, hatása van másokra is...  
... s az egész állatvilágban egyedül mi tudunk erről beszélni...  
... ha uralkodnak valaki felett, az alacsonyabb rangot és kevesebb lehetőséget jelent a számára*

*Maga a Hillsdale-i Főiskola egy kis városban található. Jól kijövünk egymással. Igen erős helyben az a szellemiség, hogy a problémáinkat a mi magunk dolga megjavítani, megoldani. Emiatt jut a felelősségből és tekintélyből mindenkinek a városban. **És ez jó a városnak**.*

*Ha a polgárság eszméje kihal, annak helyébe nem valamiféle egység lép majd, hanem inkább a káosz és a megosztottság egy formája. Ehhez nagyban hozzájárul az, hogy elkezd igen fontos lenni, hogy ki van a csúcson, ki a vezető, ki az, aki szabályozhat másokat.*

*Egy szabad országban bárki, ha látja, hogy a közösség vagy egy része szükséget szenved, jogot érez arra, hogy dolgozzon a probléma megoldásán, és másokat is beszervezzen arra, hogy segítsenek neki. 'Alakít a probléma megoldására egy bizottságot, és rögtön kinevezi magát e bizottság élére.' Ennek egyik következménye, hogy mindenki megtalálhatja a helyét. Ennek egyik módja, hogy csatlakozik valaki máshoz, segít annak. Viszont, 'ha nem akarsz más valaki bizottságáben dolgozni', akkor ne panaszkodj, hanem alapíts magadnak is egyet - találd meg a saját dolgodat, a saját helyedet, 'alapítsd meg a saját bizottságodat' és akkor nem kell más alatt dolgoznod. Ez azt is jelenti, hogy **az élet rendes menete során nincs olyan sok ok a konfliktusra**.*


[hatalomkult]: ## "Ez nemcsak Amerikában van így. Gondoljuk csak a mi társadalmainkra. Magyarországon egy időben, ha jól tudom, ki is volt mondva, hogy a politikai pártok célja a közhatalom megszerzése és gyakorlása, és emiatt feloszlatják azokat a pártokat, amelyek bizonyos ideig nem indulnak el a választásokon. Miért nem működhet politikai párt anélkül, hogy elindulna választásokon? Más módja nincs a közügyek befolyásolásának, mint a hatalomgyakorlás?   
&nbsp;
Vagy a sok társadalmi szervezet, amely eleve ilyen céllal alakul, vagy később kerül be egyik vagy másik politikai párt holdudvarába.   
Vagy az a tény, hogy a civil szervezetek tevékenységének a jelentős része megy el arra, hogy pályázatokat írnak, és igyekeznek a hatalmon levők támogatását megszerezni a saját céljaikhoz.   
Úgy tűnik, a közvélekedés nálunk az, hogy ha valaki javítani akar a társadalmon, akkor erre a közhatalom útján van elsősorban lehetősége. A polgárok saját önkéntes tevékenysége kisebb hangsúlyt kap."
*A másik oldalon, a 'ki van a csúcson', [ki az, aki hozhatja a mindenkire érvényes szabályokat, igen nagy hangsúlyt kap mostanság][hatalomkult]. 
Ha valami nagy probléma lesz, a világjárvány a legújabb példa, akkor a bürokratikus állami hivatalok mindenféle fajtája és típusa egymással verseng, hogy hozzájáruljon az ügyhöz, hogy pénzt szerezzen ebből, hogy hatalmat és tekintélyt szerezzen magának belőle, hogy növelje a saját presztízsét stb.  
Ellenben, ha helyben tett volna mindenki, amit tud - és néhány államban ez volt a gyakorlat - akkor van hely mindenkinek, aki segíteni akar, együtt kitalálhattunk (volna) mindent.*

*Tehát az állampolgárság eszméjének van katonai következménye is. Gondoljunk bele. Az amerikaiak mindig jól harcoltak, pedig sosem voltunk egy kifejezetten katonai társadalom. 
A rómaiak egész jó harcosok voltak szintén, és 'mi amerikaiak hozzájuk hasonlóak voltak eddig, nyertünk néhány nagy háborút, az egész világon jól harcoltunk... ez fura, nem? Mindannyian (közönséges) állampolgárok voltunk, és a haderő nem igazán volt az amerikai élet középponjában...'*   

<i>Hogy lehetett ez? A kurzust oktató Victor Hanson 'a legjobb személy, akit ismerek ebben a témában. Ő néhány korábbi könyvében megmagyarázta, miért harcolunk olyan jól. Ugyanezen okból voltak olyan jó harcosok már az ókori görögök is. Mindenkinek volt egy farmja, és személyes felelősséget viselt a rendszer, a családja boldogulásárt. A polisza, a (város)állama olyan ügy, aminek számára személyes tétje volt.'. </i>    

[xer1]: ## "A perzsa birodalom akkoriban egy nagy, felülről irányított birodalom volt. Népességben, a katonák számában jóval felülmúlta a görögöket.   
Xerxész volt ennek a birodalomnak a teljhatalmú uralkodója."
[xer2]: ## "Ez arra utal, hogy Xerxész perzsa hadseregében, csak úgy, mint ahogy Sztálin szovjet diktátor Vörös Hadseregében szükség volt valakikre, akik a katonák mögött vannak, és harcra kényszerítik, valószínűleg azonnali büntetés terhe mellett.    
Ez pedig arra, hogy ezekben a hadseregekben a katonák jelentős része nem lett volna hajlandó az életét kockáztatni az országáért, ha rajtuk magukon múlt volna."
[spar]: ## "A spártai szó a mai napig ismert. Spárta egy sikeres ókori görög városállam volt, amely kiemelkedett a polgárai által a magánéletben is tanúsított katonai fegyelmével. Úgy tudjuk, ez volt az egyik fő oka a spártai harcosok által alkotott seregek kiemelkedő haderejének."
*Egy beszélgetés mutat rá az érdekességre, amely állítólag a spártai király és a [perzsa Xerxész][xer1] között zajlott le.   
Xerxész: **Nem igazán értem ezek a görög (katonai) formációkat. Ki áll a [katonák mögött, hogy harcra késztese][xer2] őket?**   
Válasz: **Ilyen felaatot senki se végez. Saját magukat 'késztetik' a harcra**.*

[Arnn4]: ## "Mert ezek szabad népként szálltak vele szembe, a katonák önként adták az életüket a hazájukért, és emiatt úgy tudtak harcolni, hogy még igen nagy túlerővel is nehéz volt őket legyőzni.   
Ezt a jelenséget talán a thermopülai csata illusztrálja jól. A csata történetéből számunkra az érdekes, hogy egy jóval kisebb számú spártai harcos is fel tudta tartóztatni a nagyságrenddel nagyobb perzsa sereget napokig egy stratégiai ponton. A csatában a görög seregeknek - mint ahogy mindenki, őket beleértve, kezdettől fogva tudta - végül utat kellett engedniük, de az áldozatukkal igen fontos napokat nyertek a hazájuknak, hozzájárulva ahhoz, hogy a görög poliszok szövetsége ellen vívott perzsa hadjáratok végül elbukjanak."
*Xerxész abban az időben viccesnak találta ezt, de később már 'nem tűnt neki sem annyira viccesnak, amikor maga volt kénytelen harcolni ezek ellen' a [görögök ellen][Arnn4].*

<details><summary>Ez egy visszatérő motívum, egy csoda, és utal a dolgok rendjével való összhangra.</summary>
Itt egy kis kitérő? Mit jelent az, hogy "a dolgok rendjének"? 
Valószínűleg, aki többet tanulmányozta a klasszikus filozófiát, pontosabban érti ezt. A legjobb értelmezést, amire most képes vagyok, a következő.

A világ igen komplex, az emberi lény maga is, a társadalom úgyszintén. Okoskodni lehet róla, és több egymástól eltérő világkép lehetséges. Úgyszintén, egy ember is többféleképp élhet. Végül, működőképes társadalmi berendezkedés is többféle lehetséges.
Ha szubjektív megközelítést alkalmazunk, arra jutunk, hogy minden elképzelés egyformán jó, illetve mindenkinek az a legjobb, amelyik neki leginkább tetszik. Ez egy olyan összefüggés, ami nyilvánvalóan igaz, de nem jó semmire.
Hogy oldjuk akkor meg a vitáinkat? Egy megoldás az, hogy az erősebb elnyomja a gyengébbet. Tehát: ha erősebb vagyok nálad, akkor az én preferenciám lesz a meghatározó, te pedig alkalmazkodhatsz. 
      
Van egy másik megközelítés is. Ez számomra vonzóbb. Ez szerint tudunk tenni lépés az 'objektivitás' irányába a következőképpen.
 
A dolgok bizonyos elrendezése jobb, mint más elrendezés, mert jobban megfelel a 'dolgok' természetes 'rendjének'. De mégis mely elrendezések ezek a jó elrendezések? Ezt nem könnyű megmondani, mert a világról is, az emberről is, a társadalomról is sokmindent tudunk, de még több olyan dolog van, amit nem tudunk. Mi van, ha az, amit nem tudunk, sokkal fontosabb, mint az, amit tudunk? Egy jó próba lehet az, hogy kipróbálunk dolgokat, és ami következetesen 'működni' látszik, arról gondoljuk azt, hogy 'jó', vagy hogy 'megfelel a dolgok rendjének'.
Itt Arnn konkrétan pontosan erre utal: hogy - bár ez nem gyakori elrendezés az emberiség története során - a polgárság eszméje alapján megszervezett társadalom mégis jobb, mint az alternatívái. Egyszerűen azok miatt a csodák miatt, amelyek lehetővé válnak így, és amelyek nem tűnnek lehetségesnek nélküle.

(Ez sem tökéletesen objektív igazság. A hatalmat, a nyers erőt nem tudod kivenni a képletből teljesen. Viszont, ha kellően sokan megegyezünk abban, hogy nem a nyers erő alapján döntjük el a vitáinkat, hanem más módon, akkor ezt a valóságban is meg tudjuk valósítani. Épp ezért egy ilyen, szerintem a nyers erőnél jobb, rendszer csak akkor lehetséges, ha kelleően sokan megegyeznek abban, hogy ezt akarják, és hajlandóan áldozatot is hozni ezért.)
</details>

[rend]: ## "Egy olyan helyzetben, ha nincs központilag irányított rend és az emberek tevékenysége jelentős részben központi vezetéstől függetlenül történik, ha megpróbálja bárki megfigyelni, mi is történik tulajdonképpen, nehéz meglátni és azonosítani a folyamatokat. Hiba lenne viszont erre azt mondani, hogy a folyamatok ott sincsenek vagy hogy rossz irányba mennének.   
Jól működő modern gazdasághoz szükséges, hogy az árak a 'piaci mechanizmus' útján alakuljanak ki. Erről van valami elképzelésünk, de senki se tudja egy ilyen gazdaságban egészen pontosan megmondani, hogy ennek vagy annak éppen most miért annyi az ára, amennyi, miért ment fel, miért ment le, miért pont annyival, amennyivel stb.    
Ha ehelyett egy központi hivatal határozná meg az árakat, sokkal átláthatóbb lenne ugyan, hogy mi miért kerül annyiba, amennyibe, viszont az anyagi jólét, a társadalom által hosszútávon elérhető, megvalósítható dolgok köre kisebb lenne.   
Hasonlóan van ez, úgy tűnik más emberi tevékenységgel is."
Ha az emberek megtarthatják a szabadságukat, és személyesen érdekeltekké válnak valamiben, akkor viszonylag hamar csodák történnek, és ez akkor is igaz, ha nehéz meglátni a [(látszólagos) rendetlenségtől. Ha viszont mindenki belekényszerül egy adott uralmi rendszerbe, az lealacsonyítja az embert annak méltóságán alulra, mert az embert természetes jogán megilleti az, hogy maga legyen az életének irányítója][rend].   

<details><summary>Ha ezt továbbgondoljuk, rájövünk viszont, hogy ha a fentiek legalább nagyrészt igazak, akkor nem szabad - polgárság nélküli - társadalom hosszútávon csak akkor maradhat fenn, ha a világon sehol nincs szabadság. Ez pedig háborúkkal, tömegek pusztulásával és a megmaradók megnyomorításával jár.</summary>

&nbsp;         
<b>Induljunk ki abból, hogy egy szabad polgárokból álló társadalom gazdasági és katonai képességei hosszútávon jobban fejlődnek, mint egy központilag irányított társadalom esetében.</b> (Ha ez a tétel hibás, az érvelés többi része úgyszintén megdől. Viszont a világtörténelem eddigi tapasztalata alapján úgy tűnik, hogy a kiindulópontunk helyes.)

[dissz]: ## "Ez magyarázza, hogy miért kellett 1989 előtt a Varsói Szerződés államainak lakosságát elzárni a Nyugatról érkező információktól is. A nyugati médiák nem voltak elérhetőek. Igen nehéz volt engedélyt szerezni, ha valaki Nyugatra akart utazni. Titkosszolgálati eszközökkel igyekeztek felmérni, ki akar 'disszidálni' (kint maradni), és az ilyen személyeket azzal is igyekeztek visszatartani, hogy a disszidensek ott maradt családtagjait is utolérte a rendszer bosszúja.   
      Valamiért a viszonylag szabad Nyugat-Németországnak nem kellett aggódnia azért, hogy az állampolgárai tömegével akarnának átkültözni a szocialista Kelet-Németországba."
<b>Ha ez így van, akkor egy ilyen szabad társadalom létezése fenyegetést jelent a nem szabad társadalmak uralkodó rétegeire. </b>  
\- Ezek az elitek tarthatnak egyrészt attól, hogy a szabad társadalom, amikor elérkezettnek látja az időt, úgy dönt, hogy katonailag szabadítja fel az ő elnyomásuk alól az ő országaik lakosságát.   
\- Ezen kívül tarthatnak attól is, hogy - akkor is, ha emezek katonailag nem avatkoznak be - [a saját népükhöz eljut a szabad társadalomban elérhető jólét híre, és ennek hatására a saját lakosságuk lázad fel ellenük. Vagy ha nem is lázad fel, akkor a jelentős része elhagyja őket és átköltözik oda, ahol (nagyobb) szabadság van][dissz].

[otvenhat]: ## "1849, 1956, 1968 stb."
[imp]: ## "1989 előtt ezt a tevékenységet intenzívan végezték pl. az USA-ban a Szovjetunió ügynökei. Ma Kína ügynökei teszik ugyanezt. Úgy tűnik, elérkezett az idejük, amikor jó esélyük van a sikerre."  
Nos, <b>ha viszont ezek a központilag vezetett országok elitjeit ez ekkora aggodalommal tölti el, ésszerű feltételezni, hogy tenni fognak valamit ez ellen.</b> Ha van lehetőségük, [katonailag nyomják el más népek szabadságvágyát][otvenhat]. Más esetekben [megpróbálják a szabad népeket és/vagy azok vezetőit korrumpálni][imp].
      <b>Ezt viszont nem tűrhetik vég nélkül a szabad népek, ez pedig növeli a nem szabad országok elleni katonai beavatkozásuk valószínűségét.</b>   
      <b>Nagyon úgy tűnik, hogy a két berendezkedés országai küzdeni fognak egymás ellen, egészen addig, amíg vagy az egyik nem szorítja háttérba a másikat, vagy a másik az egyiket. </b>Akár katonai eszközökkel, vérontással is. Tehát ha a világ elrendezése olyan, hogy nagyjából egyformán erős a szabad világ és a nem szabad világ, akkor igen nagy a kockázata a pusztító konfliktusnak.  
&nbsp;      
      <b>Lássuk azt a lehetőséget, ha a szabadság visszaszorul, és a totális államok kerülnek túlsúlyba.</b> Ha ez bekövetkezik, akkor itt a következő probléma.  
      <b>Az uralkodó elitek ugyanis jellemezően nemcsak a szabad országokkal szemben bizalmatlanok. Hanem egymással szemben is.</b>
      Ha vágysz a hatalomra annyira, hogy hajlandó vagy a sajátjaidat magad alá gyűrni, akkor ez a hatalomvágy rá fog venni arra is, hogy más ellen is használj erőt, ha ezzel nyerhetsz. Mindegyik tudja, hogy elég egy pillanatra meggyengülnie, a másik kihasználja, megtámadja és félreállítja. Milyen világ ez? Pokol az uralkodóknak, de pokol az egyszerű embereknek is: azt se tudják, mikor indul meg a következő háború, amiből nyerni nem tudnak semmit, de veszíteni mindent.  
      Hitler és Sztálin szembenállása a legjobb példa talán a 20. századból. Pusztító hábor lett belőle.  
      De lássuk azt az esetet, ha nem egyszemélyes diktatúrákról van szó. Hány háború tört már ki azért, mert az egyik társadalom vezetése a másikban ideológiai vetélytársat, esetleg veszélyt látott?  
      Itt vannak mondjuk a vallásháborúk. Vagy trónörökösödési háborúk. Stb.  

[prager]: ## "amerikai konzervatív zsidó értelmiségi"
      Ahogy [Dennis Prager][prager] fogalmazott, <b>ha háború tört ki (eddig) két ország között, akkor vagy (1) egy szabad ország és egy rendőrállam közötti konfliktusról, vagy (2) két rendőrállam közötti konfliktusról volt szó</b>. A szabad országok egyszerűen nem harcolnak egymás ellen. Ahol a népnek, az átlagembernek jelentős beleszólása van az állam ügyeibe, ott kerülik a háborút: csak önvédelemből vívják. Ugyan ki akarná a saját és szerettei életét kockáztatni azért, hogy leigázzanak más népeket? Világos: az, aki sokat nyerhet rajta, vagyis potenciálisan sokkal inkább a vezető rétegek, az egyszerű emberek jóval ritkábban.

[vilkor]: ## "Egy elméleti lehetőség az egész emberiségre kiterjedő világállam, a világkormányzat felállítása.   
De itt se ússzuk meg a kérdést: és ugyan hogyan működjön ez a globális hatalom?  
Szabad polgárok alkossák az emberiséget vagy pedig az uralkodó elitnek alávetett jobbágyok, szolgák?"
      <b>Ha tehát ezt el akarjuk kerülni, arra egyelőre egy lehetőséget ismerünk: [több szabadság, több polgárság, kevesebb központi irányítás, kevesebb elnyomás][vilkor].</b>     
<b>Sokféle világnézete lehet az embernek, de hol találunk olyan jóravaló világnézetet, amely kívánatosnak tartja a tömegek pusztulását, az értelmetlen véget nem érő háborúkat és az elnyomást? </b>
</details>

*Arnn azzal fejezi be az előadását, hogy a polgárság eszméjének visszaszorulása egy borzasztó, szomorú és veszélyes jelenség, és amiatt fontos megértenünk ezt a jelenséget és a polgárség eszméjét úgy általában, hogy **ezzel a tudással felvértezve többet és jobban tudunk tenni ezzel kapcsolatban**.* Egyetértek. Éppen ezért fogom a következő hetekben meghallgatni, mit tud mondani ezzel kapcsolatban Hanson. Azt követően pedig összefoglalom a kurzus tartalmát magamnak és azoknak, akik magyarul elolvasnák.

<details><summary>
Egy előzetesen ideírom, hogy a kurzusnak a nyugati értelemben vett polgárság történetét összefoglaló második előadásának a végén Hanson elmondja, nézete szerint mely erők dolgoznak a polgárság eszméje ellen. </summary>    


[premod]: ## "A már az ókorban, a polgárság eszméjének keletkezésekor is létező tényezők."
[posztmod]: ## "A csak a mostani legújabb korban felerősödő tényezők."
<b>Ezeket két csoportra osztja: [pre-modern (modernkor előtti)][premod] és [poszt-modern (modernkor utáni)][posztmod].</b>

[kozoszt]: ## "Napjainkban is divatos a középosztály szóval kampányolni, a középosztáy fontosságára felhívni a figyelmet  
&nbsp;
Fontos hozzátenni, hogy itt nem állami bürokrata vagy állami pénzből más módon eltartott rétegekre gondoljunk, hanem egy önmagát organikusan fenntartani képes középosztályra.   
Nem értelmiségre gondolok elsősorban, társadalmunk nagyon fejnehéz így is. Önmagukat fenntartani képes szabadúszókra, egyéni vállalkozókra, nem állami célokra, hanem közvetlenül a társadalom szükségleteire termelő kis- és középvállalatok viszonylag jól fizetett munkavállalóira."
[hatar]: ## "Fontos tudatosítani, hogy egy szabad országban a szabadság fenntartásához a polgárok állandó áldozatvállalása szükséges. Ezt aláássa az, ha bárki bármikor bejöhet és élvezheti annak gyümölcseit. Egy idő után egyre kevesebben lesznek, akik hajlandóan a szükséges áldozatot meghozni és így a szabadság lassan elenyészik."
[identitaspol]: ## "Amerikában identitás alapú politizálásnak (identity politics) nevezik manapság azt, amikor előtérbe nem a közös amerikai identitás kerül, hanem helyette a nem, rassz, származás...
&nbsp;
A magyar-szlovák ellentét hasonló nálunk. Sok magyar nem azonosul a szlovák állammal, nem fogadja el polgártársainak a szlovákokat, hanem a többi magyarral közös országba vágyik. A szlovákok egy része pedig gyanakvó, nem akarja elfogani polgártársainak a magyarokat. Sérelmek vannak itt is, ott is. Kitaláltak, felnagyítottak és jogosak is. 
&nbsp;
A származásunk, kultúránk, őseinktől kapott dolgaink fontosak, de fontos figyelembe vennünk azt is, hogy ha ezt helyezzük minden más fölé, akkor szabad ország szabad polgárai nem lehetünk. Jobb esetben kiválaszthatjuk, melyik elitnek szolgálunk, rosszabb esetben pedig ezt sem, és megkeseredve éljük életünket egy államban, amellyel nem azonosulunk, olyanokkal, akiket ki nem állhatunk vagy akikről legszívesebben tudomást sem vennénk."
<b>A pre-modern erők:</b>   
\- Ragaszkodás a felületes jellemzőkhöz ([kinézet, törzshöz tartozás alapján][identitaspol])   
\- Az [effektív (állam)határok][hatar] hiánya   
\- [A középosztály][kozoszt] lemorzsolódása

[buro1]: ## "A jelenésg gyökere az a tendencia, az a hajlam, hogy az alapvető jogokon belül többet is biztosítson az állam a polgárai részére.   
Tehát necsak az alapvető jogokat biztosítsa, pl. hogy a polgárok szavazhassanak, hanem azt is, hogy egészségesek lehessenek, anyagi biztonságban élhessenek, hogy boldogok legyenek stb.
&nbsp; 
Hogyha ezt a terhet magára vállal az állam, akkor alkalmaznia és közpénzből fizetnie kell embereket e célból. Francia eredetű szó erre a bürokrácia.  
Az USA-ban Hanson szerint kétmillió ember dolgozik a szövetségi kormánynak, akiket senki nem választott, de akik egyszerre betölthetik a bíró és a végrehajtó szerepét a különböző állami hivatalok által kibocsátott szabályozások által érintett területeken..."
[buro2]: ## "...ez a jogi (bírósági) út költségei miatt az ő döntésüket gyakorlatilag véglegessé teszi a gazdagabb rétegen kívül mindenki mással szemben. Fontos tudatosítani ezzel összfüggésben, hogy megkérdőjelezhetetlen döntésekre felhatalmazott állami tisztviselők voltak és vannak az abszolút monarchiákban is - így az eliten kívüliek itt ugyanazt tapasztalják: az állami hivatalnok szava maga a törvény.
&nbsp;  
És ha objektíve nézzük, a hivatalnokok nemcsak értelmezik a szabályokat, hanem alkotják is. Hanson még elmondja, hogy minden évben több szabályozás születik meg ezen nem választott állami tisztviselők tollából, mint összesen a szövetségi, állami és helyi szinten a megválasztott hatalmi ágaktól. 
&nbsp;  
Szerintem hasonló a helyzet nálunk is. Szlovákiában, Magyarországon, az EU-ban ugyanúgy. Nálunk sem szolgál ez a polgári társadalom kialakulásának és fenntartásának javára."
[kozmop]: ## "Egy világállam, és az ahhoz való tartozástudat, hűség kialakítására irányuló törekvés.
&nbsp;
A globalizáció az amerikai elitek elsődleges vallása Hanson szerint (azt én teszem hozzá, hogy ez az Európai Unióra ugyanígy igaz lehet, és még más helyekre is).
A probléma ezzel a polgárság szempontjából Hanson szerint az, hogy egy esetleges világállamba betagozódnak valódi köztársaságok, de egyéb, nem polgári alapú államok (autokrata, fundamentalista rezsimek és diktatúrák) is - ennek eredménye pedig nemcsak az, hogy a polgárság, a polgári értékek nem honosodnak meg világszinten, hanem az, hogy elkezdenek visszaszorulni azokban az országokban is, ahol korábban működtek)"
[EB]: ## "Európai párja ennek azon erők és törekvések lehetnének, amelyeket jól megtestesít az Európai Bizottság. Ennek deklarált célja, ha jól tudom, az egyre mélyebb integráció. Ez centralizációval, az EU-s országok hagyományainak háttérbe szorulásával, a nemzetek és kisebb közösségek önrendelkezése gyengülésével jár együtt."
<b>A poszt-modern erők:</b>   
\- [a nem választott bürokraták][buro1] által [gyakorolt államhatalom][buro2],  
\- az [USA alkotmánya által létrehozott állami alapberendezkedés módosítására][EB] törekvő erők   
\- [világpolgárság, kozmopolitizmus][kozmop]. 
</details>
      
      
[zaro]: ## "Ez nyilván azon értékítéleten alapul, hogy a polgárság, a polgári társadalom eszménye, a polgári értékrend pozitív dolog.  
Én magam nagyon vonzónak találom mindezt.  
Azoknak viszont, akik (hozzám hasonlóan vagy talán tőlem jobban is) látják az ezzel kapcsolatos hátrányokat, és hajlamosak lennének az ilyen rendszert emiatt elutasítani, felemlegetném az alternatívát. Elképzelhető sokféle utópia, különféle társadalmak különféle előnyös tulajdonságokkal: a papír, és az elektronikus tér is enged magára írni. Viszont az összes alternatíva, amely a valóságban eddig megvalósult ott, ahol a polgári eszmék visszaszorultak, valamiféle elnyomáson nyugodott, és a legtöbb ember számára nem hozott hosszútávon kedvezőbb eredményt. A képlet egyszerű: ha a polgárok feladják a szabadságukat valamiért cserébe, akkor törvényszerűen elveszítik végül azt a másik valamit is (és még ki tudja mi mindent menet közben)."
<b>Mit jelent mindez?</b> Hanson azzal zár, hogy a polgárság egy igen törékeny jelenség, ritka a történelem során, nem elterjedt a világon manapság sem, [szükséges azt táplálni és védelmezni, az emberek ruházzanak beléje, ismételjék el maguknak sokszor][zaro], hogy <b>azon jogokkal, amelyek 'nekem' az államon belül biztosítottak, kötelezettségek, felelősség is jár.</b> Véleményem szerint a legfontosabbak egyike pedig az, hogy gondoskodjunk róla, hogy a jogok, amelyeket élvezünk, fennmaradjanak utódainknak is.   
<b>Ezek a folyamatok, a világtörténelem, országok történelmének folyamatai jóval nagyobbak nálunk: egyenként keveset tehetünk bennük, de ha elegen felismerünk néhány fontos összefüggést, az hathat a jó irányba - saját tisztánlátásunk segítheti a maguk és környezetünk életét, de akár általunk előre nem látható módokon további hatásokat is kifejthet.</b>

### Beszélgetés fontos dolgokról. Te hogyan gondolod?
Ha esetleg az Olvasó a fenti cikk valamely gondolatával kapcsolatban megosztana velem valamit (ellenvetést, észrevételt, kiegészítést), megteheti emailben a meritamas (ide a megszokott jel jön) meritamas.net címre. Nyitott vagyok az építő jellegű, mély eszmecserére.
Türelmet kérek, mert hosszabb ideig is eltarthat válaszolnom. *Ne gondolkozzunk sokat olyan dolgokon, amelyek egy-két hónap, esetleg év múlva nem lesznek fontosak – az ilyen dolgok ugyanis már ma sem azok.*

### Miért a github?
Mert egyszerre teljesíti a következő feltételeket:<ul>
<li>nyilvánosan elérhető cikkek készíthetők</li>
<li>(legjobb tudomásom szerint) nincs cenzúra</li>
<li>az írások formázhatók</li>
<li>nyomon követhető, mikor mit írtam (melyik szövegrész mikor került be/volt törölve)</li>
<li>a dátumok bizonyító erejűek</li>
</ul>
