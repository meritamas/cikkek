### Amire figyelj a cikk olvasásakor

<details>
<summary>Az ilyen háromszög (mint itt balra) - és mellett levő szöveg, mint ez is - kattintható. Ha rákattintasz, további szöveg jelenik meg.</summary>
Ezez a szövegek jellemzően bővebben kifejtik egyik vagy másik fő gondolatot. Azért szerkesztem meg így, hogy gyorsan tudj haladni a cikk lényegének elolvasásával, ha azt az adott gondolatot már jól ismered és/vagy nem hat neked furcsán.  
Viszont, ha esetleg a gondolat új neked és/vagy furcsán hat, furcsa érzésed van miatta, úgy érzed, valamiért az adott gondolat nem tetszik, de nem tudod egyből megmondani, hogy miért, akkor tudsz olvasni hozzá egy bővebb kifejtést, ami közelebb vezethet ahhoz, hogy rájöjj, miért érezted furcsának az adott gondolatot.
  <details>
  <summary>Emellett, érdekesek lehetnek a plusz gondolatuk... </summary>
  ...önmagukért is, de a cikk szerkesztésekor nem gondoltam úgy, hogy feltétlenül szükség van rájuk a fő mondanivalóm megértéséhez.
 </details> 
</details>

[id0]: ## "Az ilyenkor megjelenő információ tartalma pedig  
\- vagy tényekből, hivatkozásokból áll  
\- vagy magyarázza, hova vezet a link, ha a szöveg kattintható és rákattintanál,  
\- esetleg pusztán plusz gondolatok, viszont nem volt lehetséges vagy alkalmas megoldani ilyen háromszöggel, mint fentebb használtam."

[A szöveg bizonyos részeinél még további magyarázat érhető el, ha az egérkurzor a szövegrész fölött helyezkedik el. ***Ezek a szövegrészek jellemzően úgy néznek ki, mintha kattinthatóak lennének.***][id0]


### Érdekes gondolatok

Akár úgy fejezem ki, ahogy hallottam, akár a saját szavaimmal idézek egy gondolatot vagy gondolatmenetet, azért teszem, mert hasznosnak tartom, egyetértek vele. A forrást azért jelölöm meg, mert úgy gondolom, hogy az illetőtől több hasznos gondolat is meríthető.

### Merre van az előre? (a cikksorozatról)

Ez a cikk egy sorozat elsőként közzétett tagja.

<details><summary>
A cikksorozat célja elemezni a (poszt)modern nyugati baloldali, progresszívnek is nevezett gondolkodást (e cikkben röviden: "progresszív" gondolkodás), rámutatni annak néhány hibájára, figyelmeztetni néhány összefüggésére, következményére. Teszem ezt azért, mert hosszú távon <b>saját magam és szeretteim életére és boldogulására is veszélyes</b>nek tartom ezt a gondolkodást.
</summary>
&nbsp;

[koll]: ## "kollektivistát is írhatnék, e cikk céljaira 'szocialista'='kollektivista', de utóbbi szó kevésbé ismert"  
Számtalan, **a hatalmat koncentráló, [szocialista][koll] ideológia, mozgalom** kiemelhető lenne, de ezek jellemzően vagy nem elterjedtek jelenleg, vagy pedig mára lejáratódtak/'lenyugodtak'. **Nem akarom védeni egyiket se, a helyzet viszont az, hogy ezeket támadni-vitatni jelenleg szükségtelen.**  
   
[bunre1]: ## "régiesebb szóval: bűnre"   
[progszoc]: ## "A 'progresszivizmusra' lehet úgy tekinteni, mint az említett szocialista ideológia 
\- zöld színbe öltöztetett változatára ('klímakatasztrófa', 'fenntartható fejlődés'), amelynek néhány további fő jellemzője:
\- globalista: nem elégszik meg egy ország van egyes országok irányításával: az egész világ irányításának központosítását tartja kívánatosnak ('világkormány')
\- Marx elnyomókra és elnyomottakra osztó gondolkodásának többdimenziós változata ('társadalmi igazságosság', annak nemi, faji, vagyoni aspektusai, származási aspektus=>migráció támogatása)  
\- vezető, leginkább kínánatosnak ('progresszívnek') tartott réteg a felsőfokú képzettséggel rendelkező 'tudós', 'szakértői', 'értelmiségi', 'adminisztrációs', nagyvállalat-vezetői réteg ('tudásalapú társadalom')
&nbsp;  
Ezek nyilván egyszerűsítések, de e cikksorozat egyik célja az, hogy ezek a gondolatok ne legyenek idegenek az Olvasó számára, hogy ha a valóságban lát bizonyos jelenségeket, ismerje azoknak ezt a magyarázatát is."
[nyugat]: ## "Egy definíció: Nyugat = az, ahol hosszú ideig meghatározó befolyása volt a zsidó-keresztény világképnek" 
Fontos figyelembe venni, hogy **az emberek életére és a társadalom egészére közvetlenül nem a 'lenyugodott' ideológiák az igazán veszélyesek, amelyek követői** - hogy is mondjam? - saját magukban és elvtársaikban a [korrupcióra][bunre1] való hajlamot már felismerték. **Az igazán veszélyesen azok a nézetrendszerek, amelyeknek** - elsősorban fiatal - **követői** igazán hisznek az adott ideológiában, az arra alapozott mozgalmat tökéletesnek, minden alternatívánál egyértelműen jobbnak tartják, és **hajlandóak - mint ahogy általában az emberekkel lenni szokott: elsősorban másokat - feláldozni annak oltárán**.  
**Vallási fundamentalizmus**. Keresztény hívőkre is jellemző volt egy időben, évszázadokkal ezelőtt, de jelenleg elsősorban az iszlámhitűek esetén fenyeget az elterjedése. **A [Nyugaton][nyugat] ez a szerep mostanában** nem a tradicionális vallásoknak, hanem az azok helyére lépni törekvő **újabb keletű, szocialista ideológiáknak jut**. Ilyen ideológia volt a múltban egyfelől [a nemzetközi aspektusokat hangsúlyozó leninizmus és annak válfajai, továbbfejlesztett változatai, másfelől a szocializmus nemzeties színbe öltöztetett vonulatai, a nácizmus Németországban vagy a fasizmus Olaszországban][progszoc].  


[peldak1]: ## "Ha odafigyelünk, észrevehetjük a veszélyt. Nézzük csak az USA-ban az Anfifa nevű szervezet tevékenységét. Vagy a migránsok válogatás nélküli beengedésének politikáját. Vagy azt, ahogy a 'progresszív' média és befolyásolók radikalizálják a befolyásuk alá kerülő ifjúságot, legyen a téma akár a klímaváltozás, akár a COVID-járvány, akár az orosz-ukrán (NATO?) háború. Hova vezet mindez?"
[nyugat]: ## "Egy definíció: Nyugat = az, ahol hosszú ideig meghatározó befolyása volt a zsidó-keresztény világképnek" 
Az előbb említett irányvonalakkal ellentétben **a 'progresszivizmus' népszerű, terjedőben van a [Nyugati társadalmakban][nyugat]. Azt a hévet, amivel a követői fellépnek,** a mozgalmárjaiknak a saját igazságuk kizárólagosságába és megváltói szerepükbe vetett hitét és az eszméik terjesztése iránti eltökéltségüket **méltán irigyelné meg bármely hittérítő, de a 20. század ismert szocialista irányzatainak mozgalmárjai is.** Ha újra olyan korok jönnek, amikor általánosan elfogadott, sőt kívánatos egy domináns ideológia nevében boszorkányüldözéseket tartani, akkor éppen ez - a 'progresszivizmus' - lenne leghamarabb az az ideológia, amelyért mások (vagy akár saját maguk) [életét, jólétét és boldogulását kockára tennék a jelenkor lánglelkű fiatal forradalmárai][peldak1].

[jobbbal]: https://www.facebook.com/notes/635758783757069/ "A link egy korábbi írásomra vezet, amelyben ki vannak fejtve az ezzel kapcsolatos nézeteim."
[Nem célom bírálni a progresszivizmust, a baloldaliságot, mint olyat, mert annak vannak egészséges formái is, és ezekre szükség van. Nem célom továbbá piedesztálra állítani a jelenlegi jobboldalt sem, mert annak tevékenységében is sok hiányosság van.][jobbbal]
</details>

<details><summary><b>Jó lenne, ha minél többen elgondolkoznánk ezeken a fenti jelenségeken, lehetőleg még addig, amíg lehetőségünk van változtatni a dolgok kimenetelén.</b> Egészen jó (de legalábbis nem tragikusan rossz) eredmények is elérhetőek lehetnek, de ahhoz egyáltalán nem mindegy, hogyan fogalmazzuk meg céljainkat, és hogyan viselkedünk, mit teszünk azok elérése érdekében.</summary>
  &nbsp;
<ul>
<li>Azt akarjuk, hogy a polgárok mindannyian részt vehessenek az országuk irányításában vagy inkább azt, hogy az irányításra legalkalmasabbnak tartottak irányítsanak? Nem az utóbbi elv volt meghatározó a középkori feudalista társadalmakban is?
<li><b>Biztos, hogy jóra vezet az, ha a világon mindenki abban az országban telepedhet le, amelyikben csak akar? Akkor is, ha a helyben lakók nem kérnek a társaságából?</b>
<li>Mire gondol valaki, amikor azt mondja: <b>"társadalmi igazságosság"</b>? Nemde egy modern eufemizmusról van szó, ami ezt jelenti: <b>"legyen minden úgy, ahogy én jónak látom"</b>?
<li>A <b>cigányság, feketék, ázsiaiak és más színesbőrűek</b> kapcsán Martin Luther King (aki szerint egy ember megítélésekor ne a bőrszín számítson, hanem az ő egyéni jelleme, teljesítménye) vagy a Ku-Klux-Klán (akik szerint egy ember megítélésekor a bőrszín legyen elsődleges) megközelítése áll-e közelebb hozzánk. 
<li>Többséghez, sikeres réteghez tartozók. A pozitív diszkrimináció üzenete nem-e ez: <i>tudom, hogy magad nem vagy képes rá, emiatt muszáj segítenem</i>? Azt akarjátok-e, hogy a kisebbséghez tartozók, jelenleg lemaradottak egyenlő társaitok legyenek, és elhiszitek-e, hogy ők erre (hozzátok hasonlóan) önerőből is képesek? Vagy lenézitek, magatoknál alapvetően gyengébbnek tartjátok őket?  
<li>Kisebbséghez tartozók. Azt akarjátok, hogy elfogadjanak egyenlő társaknak, képesek vagytok-e szembenézni az élet terheivel és rászánni magatokat, hogy haladjatok előre a saját erőtökből, vagy azt akarjátok, hogy a múlt vélt vagy valós sérelmeire tekintettel pátyolgassanak és kárpótolgassanak, amíg világ a világ?
<li><b>Létezhet-e olyan beszéd, ami mond is valamit, de senkit sem sért?</b> Mi következik ebből az ún. gyűlületbeszéd-törvényekre nézve? Ki dönti el, mi a gyűlöletbeszéd? 
<li>Jóemberkedni akarunk, jónak látszani mások előtt vagy (akár feltűnés nélkül vagy ellenállást leközdve) ténylegesen jót tenni másokkal?
<li>Férfiak és nők. Talán <b>a férfiak és nők mégsem teljesen egyformák</b>, és azért mégiscsak van jelentősége a nemünknek (bármennyi tanulmány szól is újabban az ellenkezőjéről). Azt akarjuk, hogy a fiaink bűntudati komplexusoktól szenvedjenek pusztán azért, mert fiúnak születtek?
<li><b>Nők: bosszút akartok állni a férfiakon, vagy egyenrangúságot és harmonikus együttélést akartok? A kettő együtt nem fog menni.</b> Belátjátok-e, hogy a férfiaknak és nőknek pontosan ugyanolyan státuszuk nem lehet? Ha pedig nem lehet pontosan ugyanolyan a két nem státusza, akkor lesznek területek, ahol a férfiak járnak látszólag jobban, és lesznek területek, ahol a nők? 
<li><b>Férfiak: készen állunk-e emelt fővel szembenézni a kihívásokkal és betölteni a helyünket a társadalomban?</b>
<li><b>Vannak bizonyos dolgok, amelyek többezer éve úgy vannak, ahogy</b> - pl. az emberiség bináris férfi-nő felosztása, a család apa-anya-gyerekek szerkezete, a nemzethez, törzshöz, országhoz tartozás fontossága - <b>így többezeréves tapasztalattal rendelkezünk velük kapcsolatban. Nem meggondolatlanság néhány viszonylag új elméletet meghatározónak tekinteni ennyi gyakorlattal, ennyi tapasztalattal szemben?</b>
<li><b>Nem jelent-e túl nagy kockázatot</b> egy központba, <b>egy Világkormányba összpontosítani az egész emberiség feletti hatalmat?</b> Mi lesz, ha olyan gonosz emberek kerülnek hatalomra, akik célja az egész emberiség leigázása? Nemde naivitás azt feltételezni, hogy nem léteznek ilyen emberek, esetleg azt, hogy nem tennének kísérletet a hatalomátvételre, ha lenne ilyen Világkormány? Ugyan mi akadályozná meg őket céljaik elérésében? Hova lehetne menekülni a hatalmuk elől?
</ul>
  
**Annyi fontos kérdés lenne, amire adott válaszok elhamarkodottak, nincsenek jól átgondolva.** Jó lenne, ha még addig gondolkoznánk, és jól döntenénk, amíg lehetőségünk van változtatni a dolgok kimenetelén.
  
</details>

[azisprogresszio]: https://github.com/meritamas/cikkek/blob/main/2021.11.15.-2022.06.26.-erdekes-gondolatok.md#az-is-progresszi%C3%B3-az-is-halad%C3%A1s-ha-visszat%C3%A9rsz-a-helyes-%C3%BAtra-miut%C3%A1n-r%C3%A1j%C3%B6tt%C3%A9l-hogy-kor%C3%A1bban-valahol-let%C3%A9rt%C3%A9l-a-j%C3%B3-%C3%BAtr%C3%B3l-20220127 "A link egy a gondolatot kifejtő íráshoz vezet."
[konz1]: ## "A Nyugaton nemcsak a baloldal tevékenysége, hanem jobboldal (a konzervatívok) tevékenysége is hagy kívánni valót maga után. Ez igaz Közép-Európa társadalmaira is."
Jó, ha tudatosítjuk, hogy az is haladás, az is progresszió, ha [visszatérünk egy korábbi állapothoz, ha rájöttünk, hogy valahol rossz útra léptünk][azisprogresszio]. **Ha a "progresszivizmus" jelen formája helyett jobb irányt keresünk, jó szívvel ajánlom mindenki figyelmébe a skót-angol-amerikai felvilágosodás filozófiáját, a (keresztény) hagyományokat tiszteletben tartó klasszikus liberalizmust.** Erre építve alkothatnánk meg mai modern [konzervativizmusunkat][konz1] és progresszivizmusunkat.   

<details><summary>
<b>A témával való foglalkozás hasznos lehet a progresszív, a liberális és a konzervatív gondolkodóknak egyaránt.</b> Akár - valódi progresszióra törekedvén - megjavítani szeretné a "progresszivizmust", akár a jelen formában való terjedését akarja gátolni, bízom benne, hogy az elemzés és gondolatmenet-gyűjtemény hasznos lesz az Olvasók számára. További cikkek elérhetőek lesznek majd ide kattintva.</summary>
  &nbsp;
  
  A tervezett sorozatnak ez az első cikke. További cikkek még nem jelentek meg.
</details>

[elerhetoitt]: https://github.com/meritamas/sajat-jatszoter/blob/main/miert%20nem%20szeretnek%20progressziv.md#%C3%B6sszegz%C3%A9s-egyszer%C5%B1-szavakkal "elérhető ide kattintva."
[A cikk összefoglalója egyszerű szavakkal][elerhetoitt]. 

## A szükséges tudás és motiváció problémája

[majdkiter1]: ## "kollektivistát is írhatnék, e cikk céljaira 'szocialista'='kollektivista', de utóbbi szó kevésbé ismert
&nbsp;
további összefüggésekre majd a cikksorozat más cikkeiben kitérek bővebben"
[programjuk]: ## "A kitűzött célok és a programnyilatkozat megfogalmazása is ebbe az irányba mutat.
&nbsp;
Több gondolat illeszkedik ezekre a sémákra: 'megfelelő (értsd: progresszív) szakértőket kell döntéshozói pozícióba juttatni ahhoz, hogy...', 'látunk egy fontos társadalmi problémát, és a következő állami eszközöket javasoljuk bevetni ezzel kapcsolatban'.  
&nbsp;
Egy decentralizált társadalommal számoló programban több olyan gondolat lenne, amely az emberek önszerveződésével számol. Abból az alapfeltevésből indulna ki, hogy ha az embereknek egy probléma megoldása fontos, akkor alapvetően hajlandóak annak megoldásával foglalkozni maguk is: rászánni saját pénzüket és idejüket. Ha mégsem fejtenek ki a polgárok erőfeszítést egy probléma megoldása érdekében, akkor vagy más dolgokat tartanak fontosabbnak, vagy akadályozza őket valami a megoldásban, és ez az akadály gyakran egy korábbi állami intézkedés vagy mulasztás (rossz törvény, túl magas adóztatás, túlzott állami szerepvállalás, bűnözéssel szembeni fellépés hiánya stb.)" 
A "progresszív" mozgalmak programjából, konkrétan [a Progresszív Szlovákia kb. két évvel ezelőtt letöltött programjából][programjuk] is látható, hogy a "progresszívek" a társadalom (központi) irányítását tartják kívánatosnak (természetesen az ő maguk vagy általuk alkalmasnak tartott egyének vezetése mellett). Egyéb körülmények mellett emiatt is kijelenthető, hogy [a "progresszív" mozgalom egy szocialista mozgalom][majdkiter1].

A szocialista mozgalmárok úgy általában, de **a "progresszív" mozgalmárok konkrétan is jellemzően hisznek abban, hogy _a céljaik eléréséhez szükséges ismeretek adottak_**, *vagy belátható időn belül azok lesznek*. **E fejezetben az egyik ilyen lényegi tévedésről írok, amely összefoglalható így: azt gondolják, hogy *a tudásuk elegendő a céljaik eléréséhez***. Ez az állítás két okból is lehet hamis, és valószínűleg mindkét ok fennáll. 
<ul>
  <li>Először: rosszul mérik fel, milyen természetű és mennyi tudás kell a céljaik eléréséhez (talán mivel nem fogják fel azt sem, milyen nehezen elérhető célokat tűztek ki). 
  <li> Másodszor: túlbecsülik a saját tudásukat.
</ul>
  
  
[erttars]: https://www.facebook.com/notes/tam%C3%A1s-m%C3%A9ri/%C3%A9rtelmis%C3%A9giek-%C3%A9s-a-t%C3%A1rsadalom/2829848587048487/ "A linkre kattintva elérhető a jegyzet."
[tudall]: https://www.facebook.com/notes/tam%C3%A1s-m%C3%A9ri/a-tudom%C3%A1ny-jelenlegi-%C3%A1llapot%C3%A1r%C3%B3l/2961685630531448/ "A linkre kattintva elérhető a jegyzet."
A valóság viszont az, hogy **sem ők, sem a szakértőik nem rendelkeznek a kellő tudással.** Ezzel kapcsolatban érdekes lehet Thomas Sowell ***Értelmiségiek és a társadalom*** című könyve, amellyel kapcsolatban írtam [ebben a jegyzetben][erttars] továbbá a [Tudomány jelenlegi állapotáról szóló jegyzetem][tudall].

[tarscel1]: ## "Ez lehet maximális munkásjólét, maximális tudományos fejlődés, maximális gazdasági teljesítmény, egyenlő vagyonelosztás, 'társadalmi igazságosság', minimális elhalálozási ráta egy bizonyos vírustól, vagy bármilyen más cél, amit a társadalom elérni igyekszik."
**Mint látni fogjuk, ha egy [társadalmi cél][tarscel1] elérése érdekében igyekszünk a társadalom tagjainak az erőforrásait** (munkáját, tehetségét, eszközeit) **mozgósítani**, akkor **egy tudással és egy motivációval kapcsolatos probléma merül fel**.  
<ul>
  <li>A tudással kapcsolatos probléma így fogalmazható meg: <b><i>honnan tudja meg az egyén, mit kell tennie ahhoz, hogy a társadalmi cél elérését legjobban szolgálja?</b></i> 
  <li>A motivációval kapcsolatos probléma pedig így: ha már tudná is, hogy mit kell tennie a társadalmi cél érdekében, <b><i>ugyan mi venné rá az egyént ennek a megtételére?</b></i>
</ul>

### Hogyan oldható meg központi irányítás nélkül? (a felvilágosodás / klasszikus liberalizmus modellje)


Mielőtt rátérnénk, hogyan néz ez ki egy központileg vezérelt rendszerben, először vegyük észre, Adam Smith által megfigyeltek alapján milyen elegánsan leegyszerűsítették a klasszikus liberális gondolkodók ezeket a problémákat. 

[jatelm1]: ## "Lehetséges, hogy hosszútávon az egyedüli jó cél. Játékelméleti megközelítést ajánlok. 
Van két, egyébként egyformán erős ország, amelynek gazdasági teljesítménye jelenleg azonos. A világ többi részét egy ideig hagyjuk figyelmen kívül. Az egyik gyorsabban fejlődik gazdaságilag, mint a másik, évente egy százalékponttal. Az egyik fejlődése legyen 2%, a másiké 3%. 50 év múlva várhatóan az egyik a mostani gazdasági teljesítményének 2,69-szeresével rendelkezik majd, míg a másik annak 4,38-szorosával. A második tehát ekkora 63%-kal az első előtt lesz. 100 év múlva ez az előny 165%-os (2.65-szörös), 150 év múlva 4,32-szeres, 200 év múlva pedig 7,03-szoros. Vajon egy háborút ezen a ponton melyik ország nyerne meg? Mindez úgy, hogy az egy százalékpontos különbség nem kifejezetten nagy. Hogyan válhatott Hollandia, Anglia, egyik sem túl nagy ország, világhatalommá?"
**A gazdasági siker mint indikátor.** *Azok a nemzetek gyarapodtak (leggyorsabban) gazdaságilag, amelyeknél adottak voltak a feltételek arra, hogy a lehető legtöbben a munkájuk gyümölcsével maguk rendelkezzenek és egymással szabadon kicserélhessék (más szavakkal: szabadon adhassák-vehessék).* Belátva, hogy a háborúhoz elengedhetetlen [a gazdasági teljesítmény, egyértelmű, hogy ez egy jó cél, ha egy hosszan fennmaradó társadalmat akarsz][jatelm1]. Ha tehát olyan társadalmat akarsz, amely hosszútávon várhatóan osztani fogja a lapokat, nem pedig olyat, amelyik kénytelen elfogadni azt, amit az erősebbek osztanak neki, akkor gazdasági növekedésre törekedni egészen biztosan jó kiindulópont. Legyen akármilyen nemes a célod ugyanis, ha nincs erőd megvédeni, akkor elveszik.

[55]: ## "„Isten a saját képmására teremtette az embert.” (Ter 1,26) 
„Mások tulajdonát ne kívánd!” (Kiv 20,17) 
Szt. Pál írja „senki kenyerét ingyen nem ettük, hanem keserves fáradsággal, éjjel-nappal megdolgoztunk érte, hogy senkinek ne legyünk terhére. Nem mintha nem lett volna rá jogunk, hanem mert példát akartunk nektek adni, hogy kövessétek.” (2Tesz 3,8-9)"
[56]: ## " Alapvetően önérdek-vezérelt lények vagyunk. Ez jól magyarázható az evolúciós szelekcióval. Minden nemzedékben nagyobb volt a várható utódok száma a saját maguk érdekeit jobban érvényesítő egyéneknek. Ha más érdeket nem is veszünk, akkor az utódnemzéshez és az utódok védelméhez fűződő érdek adja magát. A magasabb társadalmi státuszban levő, jól táplált, egészséges egyének könnyebben találtak (erős, magukhoz hasonló) párt (párokat) maguknak, illetve könnyebben meg tudták védeni és fel tudták nevelni az utódaikat. Tehát minden következő nemzedékben nagyobb súllyal szerepeltek ezeknek az egyéneknek a génjei. Aki kevésbé viselkedett így, annak mára nagyobb eséllyel szakadt meg valahol a lánc és az ő génjei eltűntek."
[miatarscel]: ## "A társadalmi cél tehát az, ami így elérhető.
&nbsp;
Más szavakkal, picit bővebben. 
'Én' nem akarom megmondani, pontosan mi a társadalom célja. Miért pont én mondhassam meg? 
Miért pont te? Miért mondhassa meg bárki? 
&nbsp;
Legyen inkább mindenki maximálisan szabad (jó értelemben: feleősséget is ő viseljen a tettei következményeiért), és a lehető legkevesebb akadályoztatás mellett mindenki törekedhessen arra, amire jónak látja. Az összhatás hosszútávon így lesz optimális: a lehetőségekhez mérten a legtöbb embernek a legtöbb célja így fog teljesülni. Ez akkor is így van, ha senki nem tudja megmondani előre, mely célok mikor kerülnek előtérbe és mikor szorulnak háttérbe. A dolgokat a sok egymástól független szereplő tevékenysége által meghatározott 'láthatatlan kéz' irányítja."
**Erkölcsi alap.** Ezen kívül, [a kereszténység is azt sugallaná, hogy minden ember legyen szabad, és hogy nem helyes, ha az egyén munkájának termékét mások elveszik tőle][55].  Azt mondták tehát, hogy *helyes, és egyben a társadalom számára is a legelőnyösebb az, ha mindenki szabad, szabadon rendelkezik munkája gyümölcsével, szabadon adhatják-vehetik az emberek az árukat és a szolgálatásokat, és (itt jutunk vissza előbbi problémánkhoz) **[a társadalmi célt az egyén úgy szolgálja a legjobban, ha a saját érdekeinek megfelelően cselekszik][miatarscel]***. **Ez egyszerre oldja meg a tudással kapcsolatos problémát** (mindenki maga, a saját legjobb belátása szerint határozza meg, mi az ő érdeke) **és a motivációval kapcsolatos problémát** ([mindig adott lesz az egészséges emberben az indíttatás, hogy a saját érdekeinek megfelelően cselekedjen][56]). 
<details><summary>Nincs tehát szükség központi irányításra sem a társadalom prioritásainak meghatározásához, sem pedig az egyéni erőforrások ezirányú mozgósításához.</summary>
  &nbsp;
  
Amiért egy ilyen rendszerben szükség van a központra, az államra, az a következő. Hogy ez az egész működjön, szükség van arra, hogy 
<ul>
  <li><b>az egyén e jogait mások ténylegesen tiszteletben tartsák (védelem a külső és belső ellenségtől – honvédelem, rendvédelem és igazságszolgáltatás)</b>, 
  <li><b>megszerezhesse az információkat, amelyekre a saját érdekének felismeréséhez és követéséhez szüksége van</b> (árak és termékek megismerésének joga, a félrevezető tájékoztatás, csalás tilalma…), 
  <li><b>mozoghasson az országon belül</b> (nem ingyenutazás, pusztán annyit jelent, hogy mindenki azonos feltételekkel használhatja az utakat és a szolgáltatható nem tagadhatja meg önkényesen egyik vagy másik polgártól, hogy a másokkal azonos áron és feltételekkel igénybe vegye a szolgáltatását) 
  <li><b>és egy vitarendezési keretrendszerre (pl. minek ki a tulajdonosa stb.), amely biztosítja, hogy a vitás ügyek ne végződjenek erőszakkal és pusztítással.</b> 
</ul>
  
  [egyaltalanos]: https://www.facebook.com/notes/tam%C3%A1s-m%C3%A9ri/az-usa-alap%C3%ADt%C3%A1skori-alkotm%C3%A1nyos-berendezked%C3%A9se-%C3%B6sszehasonl%C3%ADt%C3%A1s/2782458651787481/ "Kattintva elérhető egy további, ide kapcsolódó, cikk."
[egygazdasagi]: https://www.facebook.com/notes/tam%C3%A1s-m%C3%A9ri/hogyan-%C3%A9p%C3%ADts-piacgazdas%C3%A1got/2799815160051830/  "Kattintva elérhető egy további, ide kapcsolódó, cikk."
  **Egy ahhoz hasonló állam tehát, mint amit az USA alapítói megálmodtak** (egy [általános][egyaltalanos] és egy [gazdasági][egygazdasagi] megközelítés). Az előnyeit láttuk ennek a megoldásnak. Ami viszont az egyik embernek előny, az a másiknak hátrány. Vannak tehát a jellegéből adódó hátrányok is, és elsősorban ezek miatt küzdenek azóta is a terjedése ellen az ellenzők. 
  <ul>
  <li>Az egyik hátrány: <b>mivel nem központilag születik a döntés a társadalom céljairól, sem azok elérésére tett erőfeszítések végrehajtása nincs központilag felügyelve</b>, és minden személy maga dönt a saját munkája gyümölcsének felhasználásáról, <b>nincs tér arra, hogy egyik ember a másik felett uralkodhasson.</b> Márpedig erre – amióta ember él a Földön – mindig volt igény. 
  <li>A másik pedig: <b>sokan úgy gondolják, hogy jobban tudják, mi a jó</b>, mint mások. Egy részük úgy gondolja, jobb lenne, ha az ő elképzeléseik szerint alakulnának a társadalmi prioritások és nem a többiek elképzelései alapján (vagy legalábbis <b>az ő elképzeléseik nagyobb súllyal esnének a latba</b>).
  </ul>
  <b>Ez a kettő ugyanannak az érmének a két oldala („jobb vagyok másoknál, ezért minden legyen úgy, ahogy én akarom”), és jól leírja</b> a többi szocialista irányzat mellett <b>a progresszív nézetet is e témában</b>.
</details>

### Mi a helyzet központi irányítás mellett? 
**Bármilyen elegáns és szép, életképesnek tűnő és erkölcsileg is indokolható a fenti felvilágosodáskori egyszerűsítés, azt bizony igényli, hogy lemondjunk arról, hogy központilag irányítsuk a társadalmi folyamatokat, vagy jelöljünk ki a társadalomnak célokat.** Ha központi irányítást akarunk, akkor kénytelenek vagyunk a fenti két problémát máshogy megoldani. Jelenleg viszont nem ismerünk erre más, még csak közel ennyire jó megoldást sem.   

#### A motivációval kapcsolatos probléma  

**Ha ugyanis elválasztjuk a társadalmi érdeket az egyéni érdektől, akkor ki kell találni, hogyan érjük el, hogy az egyén a saját érdeke ellen cselekedjen.** Az eszköz lehet félrevezetés (hamisan meggyőzzük őt, hogy az ő érdeke az, ami a valóságban nem az) vagy az, hogy valóban érdekeltté tesszük (jutalom ígérete, büntetéssel fenyegetés). Akárhogy is: **ezt a motivációs rendszert ki kell találni, meg kell tervezni, irányítani kell, fenn kell tartani – ez mind-mind erőforrás-igényes**.   

#### A tudással kapcsolatos probléma  

A másik probléma még nehezebb - ezt jelöltem előbb a „tudással kapcsolatos probléma” kifejezéssel, amivel kapcsolatban itt a következőket érdemes figyelembe venni: 
<ul>
<li>Ha a célokat nem magának határozza meg az egyén, hanem a központból kapja, akkor a vonatkozó információkat a központban kell létrehozni. 
<li>Általánosan érvényes: <b>ha tervezni akarsz, stratégiát akarsz alkotni, el akarsz jutni A pontból a B pontba, ahhoz először tudnod kell, hogy hol tartózkodsz éppen, hogy hova akarsz eljutni, és hogy a kettő között mi vár rád (milyen távolság, milyen terep stb.)</b> 
<li><b>Ahhoz, hogy tervezz a társadalom erőforrásaival, tudnod kellene, mennyi és milyen erőforrás áll rendelkezésre.</b> Tudnod kellene minden egyes egyénről, hogy mit birtokol, milyen tehetsége van, milyen feladatra alkalmas. 
<li><b>Emellett tudnod kellene azt is, hogy a szükséges változás eléréséhez pontosan milyen munkák elvégzésére van szükség, milyenek a külső körülmények adta lehetőségek stb.</b>   
</ul>

[vicc]: https://www.youtube.com/watch?v=bVAKkeLg3mE "A kattintás elvisz a vicchez."
[goodhartelv0]: http://valasz.hu/publi/manipulalhatjak-e-a-bubort-51967 "A linkelt oldalon elérhető néhány releváns gondolat, amelyet legjobb, ha itt szó szerint idézek: „Pedig régóra ismeretes, nálunk is tananyag az egyetemen (Goodhart-elv, Campbell-törvény): ha egy mutató alakulásához anyagi érdek fűződik, akkor az a mutató hamar elveszti objektív jellegét. Például az egy lakásra jutó lakók száma ártatlan statisztikai adat, de ha mondjuk ettől függ az ingatlanadó mértéke, akkor hirtelen megnő a nagy értékű ingatlanokba bejelentett távoli rokonok száma.”"
**Hogy gyűjtöd össze ezt az információt az emberektől? Hogy dolgozod fel?** Erre elmondható, hogy *az információs technológia az adatfeldolgozást lehetővé teszi, vagy lehetővé fogja tenni a jövőben*. Válasz: az adatfeldolgozást igen, de az adatok eredetileg mégiscsak egy-egy embertől fognak származni, és néha egy-egy ember is fog velük dolgozni, nem? Ha igen, akkor ne feledjük a [Goodhart-elvet][goodhartelv0]: hogy a gyakorlatban hogyan működhet ez, [ez a vicc][vicc] jól mutatja. Ha pedig *nem, az adatokat is számítógépek fogják létrehozni, és végig számítógépek fogják kezelni*: felvetődik két kérdés:
<ul>
  <li><b>Milyen mértékű beavatkozásra van szükség az ember magánéletébe, vagy az emberi lénybe magába</b> (értsd: kamerás megfigyelőrendszerek, nonverbális kommunikáció elemzésére szolgáló rendszerek, csipbeültetések) <b>ahhoz, hogy ez megvalósítható legyen?</b> 
  <li><b>Egy ilyen rendszerben mi szükség van egyáltalán emberekre?</b> Elnézést, de ha ezt nevezzük haladásnak, akkor én inkább maradnék itt, ahol most vagyunk.
</ul>

#### Emberi társadalmak esetén a központi irányítás nem vált be a gyakorlatban 

[emberekvagyai]: ## "Feltéve, hogy olyan rendszert akarsz, amely figyelembe veszi a polgárok vágyait, álmait, céljait, elképzeléseit."
[szocmegoldas]: ## "Most valahol itt tarthatnak. Rájöttek, hogy ha nem akarnak teljességgel versenyképtelen rendszert, akkor valamilyen módon, valamilyen mértékben szükségük van a piaci mechanizmusra (tehát valamennyi gazdasági szabadságot muszáj hagyniuk az embereknek). Arra is rájöttek, hogy teljes szabadságot nem hagyhatnak az embereknek, mert akkor nem tudják irányítani a folyamatok kimenetelét (ehhez pedig ragaszkodnak). Valami olyan konfigurációt keresnek tehát, amit irányítani tudnak, de közben minél többet meg tudnak őrizni a piaci megoldások hatékonyságából."
És itt még csak a tényadatokról volt szó, még meg sem említettük [a preferenciáikat, vágyaikat][emberekvagyai]. Persze, vannak módszerek, de a tapasztalat az, hogy **a központi irányítás nem vált be, ha a gazdasági teljesítmény (a termelés) növelése volt a cél** (mint volt pl. a Szovjetunióban). A szocialisták körében is vannak, akik [látják, hogy ezeken a területeken problémákba ütköznek, és keresik a saját megoldásukat][szocmegoldas]. Több kísérlet volt már.

<details><summary>Mussolini olasz és Hitler német gazdasága is tekinthető ilyen kísérletnek – piacszerű rendszer, állami irányítással –, mint ahogy Kína jelenlegi gazdasági modellje is hasonlít ebben. Az EU-s országok, beleértve Magyarországot és Szlovákiát is, jelenleg szintén egy (inkább kisebb) részben piaci, (inkább nagyobb) részben állami gazdasági modellt működtetnek. </summary>
&nbsp;
  
  **Jelen tudásunk szerint nem hozható létre központi irányítást teljesen kizáró** (100% egyéni szabadság), **sem a piaci mechanizmust teljesen kizáró** (0% egyéni szabadság) **rendszer**. Érdemes erre úgy tekinteni, mint egy skálára, s a kifejezések értelme kontextustól is függ.
  <ul>
  <li>Központilag vezérelt gazdaságnak nevezni azt, ahol ez a domináns vezérlési mechanizmus – tehát ahol a gazdasági tranzakciók létrejötte és feltételei jellemzően központilag hozott előírásoktól vagy utasításoktól függenek (az egyéni szabadság jelentősen közelebb a 0%-hoz). 
  <li>Piacinak azt, ahol a piaci mechanizmus a domináns – tehát ahol a tranzakciók létrejötte és feltételei jellemzően a részt vevő felek akaratán múlnak (az egyéni szabadság jelentősen közelebb a 100%-hoz). 
  <li>Mondhatjuk, hogy az USA gazdasága 2010-ben piaci volt, ha a 2010-es kínai gazdasághoz hasonlítjuk. 
  <li>Mondhatjuk viszont azt is, hogy az USA gazdasága 2010-ben államilag vezérelt volt, ha az USA 1880-as gazdaságához hasonlítjuk. 
</ul>
  
Hogy fogalmakról beszéljünk, nem feltétlenül szükséges konkrétan mérni, kiszámolni semmit. **A gazdasági szabadság mértékét egy országban mérni úgy lehetne, hogy megnézzük a gazdasági teljesítmény mekkora hányadának felhasználásáról születik az állami parancsuralmi szerkezetben döntés, és mekkora hányadáról döntenek maguk az emberek, a saját egyéni belátásuk szerint.** Ezek érthető fogalmak akkor is, ha számszerűsíteni nehéz lenne.  
A konkrét számadat nagyban függene attól, hogy egy-két nem magától értetődő tételt hova sorolunk. **Az állami részbe egyértelműen beletartozik minden állami kiadás, az önkormányzatok és egyéb állami szervek kiadásai, az állami vállalatok kiadásai.** Ha nem csalnak emlékeim, akkor **e mutatót az EU tagállamai vonatkozásában valahol 50% körülre becsülhetjük**. Amit viszont nem hallottam még figyelembe venni, de szintén fontos: a jogszabályok által előírt költségek. Minden, amit a cégek, magánszemélyek életük vagy tevékenységük során, „kötelezően” venni kénytelenek (pl. kötelező biztosítások díja, biztonsági vagy környezetvédelmi előírások miatt szükséges kiadások vagy a jogszabályoknak való megfelelés költsége -jogi, szakértői díjak, plusz adminisztráció költsége) – valószínűleg ez sem kis tétel a nemzetgazdaság szempontjából. **Ha a gazdasági szabadság poharát nézzük az EU-n belül, attól tartok, jelenleg ez a pohár inkább üres.**

</details>


[65]: https://www.youtube.com/watch?v=-4Gkm77usT0 "Erre utal legalábbis, igen erősen, néhány az USA-ban a Trump-kormány néhány intézkedése és következményei.  
&nbsp;
A politikák:  
Egyrészt, a hatóságok utasítást kaptak, hogyha egy szabályozó dokumentumot ki akarnak bocsátani, akkor kettő másikat hatályon kívül kell helyezniük. (felesleges bürokrácia leépítése).  
Másrészt, csökkentették az adókat, és egyszerűsítették az adórendszert. 
&nbsp;
Ez után pár éven belül rekord foglalkoztatottság, negatív munkanélküliségi rekord, gyorsuló gazdasági növekedés következett, úgy, hogy a korábban lemaradott rétegek profitáltak átlag felett (színesbőrű tizenévesek is találtak munkát, alacsonyabb státuszú munkavállalók bére jobban emelkedett). 
&nbsp;
Kattintva egy kapcsolódó YouTube videó érhető el."
[kina1]: ## "A kínai modell eddigi történetét a Szovjetunióval összehasonlítva erre juthatunk."
**A [központilag irányított, de bizonyos piaci elemekkel is rendelkező modellek, úgy tűnik, jobb eredményeket adnak a „tisztán” központi (központosítottabb) vezérlésű rendszereknél][kina1], viszont [versenyképességük kétségbe vonható, ha „tisztán” piaci (piacibb) megoldásokkal hasonlítjuk azokat össze][65].** 

#### Mindennek ellenére (vagy éppen ezért?) tennének még egy kísérletet

[despotizmus]: https://online.hillsdale.edu/landing/constitution-201 "'Felvilágosult despotizmus' helyett marad a sima, régi korok történelmi írásaiból is jól ismert despotizmus.
&nbsp;
Egyáltalán nem véletlen a linken elérhető Hillsdale tanfolyam címében a szóválasztás: 
'Constitution 201: The Progressive Rejection of the Founding and the Rise of Bureaucratic Despotism'"
[megszmot]: ## "Ha ugyanannyi jár nekem, függetlenül attól, milyenek az adataim, akkor miért fáradjak?"
[goodhartelv]: http://valasz.hu/publi/manipulalhatjak-e-a-bubort-51967 "A linkelt oldalon elérhető néhány releváns gondolat, amelyet legjobb, ha itt szó szerint idézek: „Pedig régóra ismeretes, nálunk is tananyag az egyetemen (Goodhart-elv, Campbell-törvény): ha egy mutató alakulásához anyagi érdek fűződik, akkor az a mutató hamar elveszti objektív jellegét. Például az egy lakásra jutó lakók száma ártatlan statisztikai adat, de ha mondjuk ettől függ az ingatlanadó mértéke, akkor hirtelen megnő a nagy értékű ingatlanokba bejelentett távoli rokonok száma.”"

Erre mondhatja valaki, hogy *„itt nem erről van szó. Beláttuk, hogy a gazdasági teljesítményt a piaci megoldások növelik a leggyorsabban. Az állami beavatkozásra más célok elérése érdekében van szükség.”* **Nem világos, mire alapozná valaki azt a gondolatot, hogy más cél érdekében hatékony lesz** a központi irányítás. **Ha a döntések az emberektől származó adatoktól függetlenül születnek, akkor** a döntések [éppoly önkényesek lesznek, mintha nem is gyűjtötték volna össze az adatokat][despotizmus], emellett [megszűnik a motiváció][megszmot]. **Ha a begyűjtött adatok alapján születik a döntés, akkor** viszont bejön a képbe a [Goodhart-elv][goodhartelv].  

[nagyszakertok]: ## "Ez így volt a náci rendszerben. Így volt a leninista rendszerben...
&nbsp;
...és így lesz bármilyen 'progresszív' elvek mentén központilag irányított rendszerben is - akkor is, ha névleg szakértők fogják irányítani, a tudomány nevében - előbbi tulajdonságok ugyanis a lényegiek, az utóbbiak pusztán szavak. Vagy azt gondoljuk, hogy az 1989 előtti rendszerben a terveket nem a 'szocialista közgazdaságtan' legjobbjai, a 'tudásuk legjavát nyújtva' állították össze, vagy a Náci Németországban a zsidóellenes propagandát nem a 'német tudomány legújabb eredményeire' alapozva hirdették?"
[erde1]: ## "Érdekes ezért a 'progresszív' elnevezés. A 'regresszív' talán jobban illene rá." 
Ennek az érvelésnek nem lényeges eleme az, hogy mi a konkrét cél, amire a társadalom irányítói törekedni szeretnének, így **nem látom, hogy mit változtatna a végkövetkeztetésen az, ha nem a gazdasági teljesítmény, hanem valamilyen más** - pl. társadalmi igazságosság (bármit is jelentsen ez) vagy a klíma irányítása - **lenne a cél**. **Nagyon úgy tűnik, hogy a gazdasági szabadság**, illetve a piaci mechanizmus **útján az emberek számára [elérhető jelentős előnyök nagy részéről le kell mondani azért, hogy a központi tervezők és irányítók vezető szerepe biztosítható legyen][nagyszakertok].** Könnyen lehet, hogy [ez az út sok tekintetben visszavezet a középkorba][erde1]. 

#### Összegzés egyszerű szavakkal
<ul>
  <li> A szerzőnek nincs szándékában bírálni a progresszivizmust, a baloldaliság egészét - azt a szándékot, hogy a társadalmon javítsunk. A most magukat progresszívoknak mondók értelmezésében vett progresszivizmust ("progresszivizmus") viszont igen. A kettő ugyanis nem ugyanaz.
  <li> <b>A "progresszivizmus" feltételezi a társadalom központi irányítását.</b> Célkitűzéseiknek ugyanis nincs értelme egy decentralizált társadalomban. <b>Az ilyen gondolkodást nevezhetjük szocialistának</b> (kollektivistát is írhatnék, e cikk céljaira "szocialista"="kollektivista", de utóbbi szó kevésbé ismert).
  <li> A központi irányítás nem szokott jól működni. A szocializmussal (kollektivizmussal) sok rossz tapasztalat van. Az egy dolog, hogy a központi hatalom jellemzően elnyom minden mást. Viszont <b>hosszútávon az ilyen rendszer jellemzően még csak a saját maga által kitűzött célokat se képes</b> (hatékonyan) <b>elérni</b>.
  <li> <b>Az,</b> hogy a központi irányítás, illetve a hatalom központosítása nem működik jól, illetve <b>a kollektivista ideológiákra alapozott társadalmi berendezkedések nem hozzák el a várt eredményeket, az <i>emberi természetből</i> adódik</b>. A technológiai előrehaladás az alapvető okokra nincs hatással. 
  <li> <b>Az ember természetéhez tartozik, hogy alapvetően önérdekvezérelt. Erre (is) visszavezethető két probléma, amivel bárkinek szembe kell néznie, aki a mai értelemben vett emberekből álló társadalmat akar szervezni, társadalmi működéssel akar foglalkozni.</b> Ez a két probléma: (1) <b><i>honnan tudja meg az egyén, mit kell tennie ahhoz, hogy a társadalmi cél elérését legjobban szolgálja</b></i>, (2) <b><i>miért tenné meg ezt az egyén</b></i> 
  <li> A sokak által a modern közgazdaságtan atyjának tartott <b>Adam Smith nézete a "láthatatlan kézről", az elv, hogy <i>egy egyén akkor szolgálja legjobban a társadalmi előrehaladást, ha saját érdekét követi</i></b>, elegáns megoldást jelent a két problémára - <b>egyidejűleg viszont feltételezi a résztvevők döntési szabadságát, ami pedig kizárja a központi vezérlés lehetőségét.</b> 
  <li> Egy szabad társadalomban nagy árat kell fizetni azért, hogy az központilag irányíthatóvá váljon. Jellemzően a kitűzött célok sem érhetőek el ilyen módon. 
  <li> A másik irányból megközelítve: <b>korábban lefojtott társadalmak felvirágozhatnak, ha teret kap a (helyesen vett: egyéni felelősséggel együttjáró) egyéni szabadság. Szerintem erre lehetne az arra: ez lehetne az irány, amire törekszünk.</b>
</ul>    


### Beszélgetés fontos dolgokról. Te hogyan gondolod?
Ha esetleg az Olvasó a fenti cikk valamely gondolatával kapcsolatban megosztana velem valamit (ellenvetést, észrevételt, kiegészítést), megteheti emailben a meritamas (ide a megszokott jel jön) meritamas.net vagy outlook.com címre. Nyitott vagyok az építő jellegű, mély eszmecserére.
Türelmet kérek, mert hosszabb ideig is eltarthat válaszolnom. *Ne gondolkozzunk sokat olyan dolgokon, amelyek egy-két hónap, esetleg év múlva nem lesznek fontosak – az ilyen dolgok ugyanis már ma sem azok.*

### Miért a github?
Mert egyszerre teljesíti a következő feltételeket:<ul>
<li>nyilvánosan elérhető cikkek készíthetők</li>
<li>(legjobb tudomásom szerint) nincs cenzúra</li>
<li>az írások formázhatók</li>
<li>nyomon követhető, mikor mit írtam (melyik szövegrész mikor került be/volt törölve)</li>
<li>a dátumok bizonyító erejűek</li>
</ul>
