### Amire figyelj a cikk olvasásakor

<details>
<summary>Az ilyen háromszög (mint itt balra) - és mellett levő szöveg, mint ez is - kattintható. Ha rákattintasz, további szöveg jelenik meg.</summary>
Ezez a szövegek jellemzően bővebben kifejtik egyik vagy másik fő gondolatot. Azért szerkesztem meg így, hogy gyorsan tudj haladni a cikk lényegének elolvasásával, ha azt az adott gondolatot már jól ismered és/vagy nem hat neked furcsán.  
Viszont, ha esetleg a gondolat új neked és/vagy furcsán hat, furcsa érzésed van miatta, úgy érzed, valamiért az adott gondolat nem tetszik, de nem tudod egyből megmondani, hogy miért, akkor tudsz olvasni hozzá egy bővebb kifejtést, ami közelebb vezethet ahhoz, hogy rájöjj, miért érezted furcsának az adott gondolatot.
  <details>
  <summary>Emellett, érdekesek lehetnek a plusz gondolatuk... </summary>
  ...önmagukért is, de a cikk szerkesztésekor nem gondoltam úgy, hogy feltétlenül szükség van rájuk a fő mondanivalóm megértéséhez.
 </details> 
</details>

[id0]: ## "Az ilyenkor megjelenő információ tartalma pedig  
\- vagy tényekből, hivatkozásokból áll  
\- vagy magyarázza, hova vezet a link, ha a szöveg kattintható és rákattintanál,  
\- esetleg pusztán plusz gondolatok, viszont nem volt lehetséges vagy alkalmas megoldani ilyen háromszöggel, mint fentebb használtam."

[A szöveg bizonyos részeinél még további magyarázat érhető el, ha az egérkurzor a szövegrész fölött helyezkedik el. ***Ezek a szövegrészek jellemzően úgy néznek ki, mintha kattinthatóak lennének.***][id0]


### Érdekes gondolatok

Akár úgy fejezem ki, ahogy hallottam, akár a saját szavaimmal idézek egy gondolatot vagy gondolatmenetet, azért teszem, mert hasznosnak tartom, egyetértek vele. A forrást azért jelölöm meg, mert úgy gondolom, hogy az illetőtől több hasznos gondolat is meríthető.

## A második világháború tétje – egy amerikai nézőpont

<details>
<summary>Nemrég hallgattam a Hillsdale-i Főiskola egyik online kurzusának nyitóelőadását. Jelen sorok írásakor ez a kurzus más érdekes kurzusokkal együtt ingyen elérhető regisztrációt követően az online.hillsdale.edu portálon. A kurzus a második világháborúról szól, főleg arról, mi volt a tétje, hogyan nyerték meg végül a Szövetségesek, és milyen okok vezettek a Tengelyhatalmak vereségéhez.</summary>
Ahogy ezt Amerikában néhányan látják. A kurzus fő oktatója Victor Davis Hanson, aki az USA-ban (a konzervatív oldalon mindenképp) elismert történész szaktekintély. Az előadást, amelyről alább írok majd, viszont a főiskola rektora, Larry Arnn tartotta. Ez jellemző az online kurzusaikra. A kurzus lényegi részét az tartja, aki tartja, de az első és néha az utolsó előadást mindig a rektor tartja – ezek arról szólnak, hogy egyik vagy másik témát miért is fontos tanulmányozni, és az illető oktató miért megfelelő az adott téma oktatására.
</details>

Alább igyekszem visszaadni, amiről beszélt az előadó ebben az előadásában – úgy gondolom, olyasvalakinek is érdekes lehet, akit jelenleg nem igazán érdekel sem az USA-ban lakók véleménye, sem pedig a második világháború mint téma. Következnek az előadás hallgatása közben leírt jegyzeteim, magyarra fordítva, néhány kötő gondolattal kibővítve. Nem jegyeztem le mindent. Aki ért angolul, érdekesnek találhatja meghallgatni az egész előadást.

### Zsarnokság és totalitarizmus

[id1]: ## "pl.: zsidóság, burzsoázia"
Már a háborút megelőzően valóságos programmá, komoly tervvé érett az elképzelés, hogy „most akkor a társadalomból eltöröljük [***emberek egész csoportjait***][id1]” . 

Zsarnokság az, amikor az uralom (csak) az uralkodó(k) érdekeit szolgálja, a többieket erővel tartják alárendelt helyzetben.

<details><summary>Új, 20. századi kifejezés a zsarnokságra: totalitarizmus (totális állam).</summary>
Hogy ez mit jelent, jól illusztrálják a következők. A náci Németországban a gyereknek az iskolában olyan történeteket tanítottak, amelyekben zsidó hentesek német gyerekeket akartak megölni.
A Szovjetunióban azt tanították a gyereknek, hogy számoljanak be a szüleikről – a szülők állandó rettegésben éltek a saját gyerekeiktől.
(Mindkét rendszerre igaz, hogy elvett a gyermekektől egy igen drága dolgot: a gyermekkor ártatlanságát.)
</details>
  
### Az első és a második világháború összefügg

A második világháború sok tekintetben az első világháborúból származik.
A bolsevikok (Lenin és társai) száműzetésben voltak Svájcban, amikor a németek úgy döntöttek, biztonságos eljutást biztosítanak nekik Szentpétervárra annak a reményében, hogy azok ott majd felkavarnak valami bajt a cári Oroszországban, és emiatt Oroszország kilép majd a háborúból, és Németországnak egyel kevesebb ellenséggel kell majd szembenéznie. Ez aztán így is történt - de a vihar, amit Leninék felkavartak, nagyobbra sikeredett, mint amivel a németek számoltak.

[id3]: ## "Ez előkészítette a terepet, megkönnyítette, hogy később Hitler vezetésével a nemzetiszocialisták átvegyék ott a hatalmat."
Emellett később az első háborút Németország még így is elveszítete, és így Németországban is lecserélték a császár intézményét, mégpedig egy [***olyan valamire, amely iránt nem éreztek hűséget az emberek: a weimari köztársaságra.***][id3]

### Ókori és újkori zsarnokság - hasonlóságok és különbségek

[id4]: ## "A nácizmus, szovjet kommunizmus mellett a modernkori progresszivizmusnak is egyik alaptétele ez: hogy a technológia fejlődése lehetővé teszi az embernek, hogy olyanná változtassa magát, társadalmát és a világot, amilyenné csak akarja: a határ a csillagos ég, amilyen világot el tudsz képzelni, olyat teremteni is tudsz, ha kellő hatalmat szerzel hozzá.
Ez a kiindulási pont hibás. Valószínűleg nincs hatalmunkban az emberi természetet megváltoztatni: nem alkotható meg az az ember, akit a hatalom ne rontana meg, tehát a hatalom koncentrációja - amire pedig a nácik és kommunisták mellett a progresszívek is igen eltökélten törekszenek - törvényszerűen ugyanoda vezet majd a jövőben is, ahova a múltban vezetett. Összességében: egy igen veszélyes tévedésről van szó."
[id5]: ## "Arnn nem mondta ki, de én hozzáteszem: sem a család."
Arnn szerint a 20. századi totalitárius rendszerek lényege elvben nem más, mint az ókori zsarnokok uralmának lényege volt. Mindkettő háborúban van ugyanis az emberi természettel. 
A zsarnoki uralmak jellemzően nem tartanak sokáig, mert az emberek nem kedvelik őket. Fontos kérdés tehát az uralkodók számára, hogyan tudják az uralmukat fenntartani, meghosszabbítani. Amit ezért jellemzően tesznek: hadat viselnek minden ellen, ami magasztos, ami felemelő, ami kiemelkedő – ami több náluk.
Nem maradhat fenn [***a barátság, a filozófia, sem a hit***][id5]. Azon egyszerű oknál fogva, hogy mindet közelebbinek érzi az ember magához, mint az uralkodót, és egyidejűleg többnek, magasztosabbnak is érzi az uralkodónál. Hitler és Sztálin, a nagy ókori görög és római türannoszokhoz hasonlóan elnyomtak mindent, ami egyéni és magánjellegű, és mindent, ami magasztos.
Ebben tehát hasonlítottak ezek a rendszerek az ókori önkényuralmakra. Ami változott az ókorhoz képest: a 20. századra minden nagyságrendekkel nagyobb lett. [***Egyre közelebbinek tűnik annak lehetősége, hogy ténylegesen meg tudod változtatni a világot és a technológiai fejlődés ezt az egészen egyre intenzívebbé teszi.***][id4]

### Alapvetően világnézet kérdése

<details>
<summary>Arnn szerint Churchill idejében felismerte, hogy van egy fontos kérdés a társadalom megszervezésével kapcsolatban, amire kétféleképp lehet válaszolni.
  
  Az egyik lehetőség: az emberek tartoznak majd felelősséggel az államnak, és az állam rendelkezik majd az emberek felett.  
  A másik lehetőség: az állam tartozik majd felelősséggel az embereknek, és az emberek rendelkeznek majd az állam felett.</summary>

Ha Arnn a második világháború történetében a hőst keresi, jellemzően Churchillben fogja megtalálni (e sorok írója volt oly szerencsés, hogy már jó pár más előadását és beszédét is maghallgassa a professzornak). Churchill volt az egyéni szabadság egyedüli igazi híve, és a szocializmus egyedüli igazi ellenzője a háborús vezetők között. Németországban a nemzeti szocializmus uralkodott, Olaszországban rokona, a fasizmus, a Szovjetunióban a marxi-lenini elveken (és gyakorlaton) nyugvó „internacionalista” szocializmus, Japánban szintén totalitárius rendszer uralkodott, míg az Amerikai Egyesült Államokat akkoriban Roosevelt elnök vezette, aki pedig a progresszív szocialista irányzathoz volt sorolható. A második világháborúban az egyedüli számottevő hatalom élén álló vezető, aki nem volt a szocializmus egyik vagy másik formájának a híve, az Churchill volt.
</details>

Arnn felidézte, hogy a bolsevikok szerették mondani, hogy nincs az a hegy, amit a bolsevizmus meg ne tudna hódítani, mert „nincs, mit meg ne tenne azért, hogy feljusson a csúcsra”. Például halálra ítélni földműves emberek millióit úgy, hogy elveszik tőlük a terményeiket, elszállítják máshova, majd hagyják, hogy emezek a következő télen éhen haljanak. 
Ha az az alapállás, hogy az uralkodók ezt teszik a saját népükkel, akkor milyen háborúra lehet számítani? Vajon ellenségeikkel akkor hogyan bánnak majd a küzdő felek?
**Ádáz küzdelem volt. Jóval több embert öltek meg, mint szükséges lett volna katonai célokból.** Amit a szovjetek otthon a saját népükön már végrehajtottak, azt csinálták az általuk meghódított helyeken is.

<details><summary>A hozzáállásod a totalitárius rendszerek rossz oldalához nagyban függ a világnézetedtől.</summary>
  
Úgy gondolod-e alapvetően, hogy az emberi lélek szabad, és joga van ahhoz, hogy saját magáról döntsön, hogy hozzájárulása nélkül nem gyakorolható felette hatalom. Tehát más, mint mondjuk a lovak, a kutyák vagy más háziállatok?  
Vagy úgy gondolod alapvetően, hogy végülis a történelmi körülmények által alakított közösségi lények vagyunk, és most magunk közül néhányat felruházunk azzal a tisztséggel, hogy irányítsák a történelmet alakító folyamatokat?

[id6]: ## "Azt hiszem, ez összefügg a kognitív disszonancia jelenségével is. Érzelmileg ugyanis megterhelő a már létező nézeteddel ellentétes információt feldolgozni. Így, ha eljutottál odáig, hogy támogatsz egy (akár) totalitárius rendszert vagy ideológiát, akkor nem fogod keresni annak árnyoldalairól szóló információkat. Ha mégis találkoznál ilyennel, igyekszel tudomást se venni róla. Ha ez nem tartható, akkor elkönyveled hamisnak, félrevezetésnek, ellenséges propagandának, esetleg eltúlzottnak. Amennyiben ez sem tartható már, megtalálod a magyarázatot rá, hogy miért nem volt más választásuk az elkövetőknek. Esetleg elfogadod, hogy a cél szentesíti az eszközt, és így ez az áldozat a nagy cél érdekében megérte.   
  A náci Németország, illetve a Szovjetunió lakosságának a jelentős része sem tudott az őket irányító államalakulat nevében elkövetett rémtettekről, vagy nem tudta/akarta elhinni az erre vonatkozó információkat."
Ha előbbi, akkor a totalitáris rendszereket eleve rossznak tartod, és nem fogod mentegetni. Ha utóbbi, akkor elfogadhatónak tartod a totális államot, és ha kellően vonzó számodra az uralkodó ideológia kitűzött célja vagy a hatalmat gyakorlók személyes kisugárzása, akkor [***nem találsz akkora problémát a totális rendszerek rossz oldalaival***][id6].
</details>
  
### Churchill a totalitarizmus ellen

Churchill tudta, hogy ha a Kelet-Európát a nácizmustól felszabadító erő a Szovjetunió lesz, akkor egy másik fajta totalitarizmus honosodik majd meg ott. Egy olyan, amely néhány igen fontos kérdésre más választ ad ugyan, de a kettő közötti különbség Arnn szerint az Északi Sark és a Déli Sark közötti különbséghez fogható.  
**„Ha rájuk nézel, azt látod, hogy elég hasonló a kettő, nemde? Akkor is, ha a Föld átellenes végén van az egyik a másikhoz képest.”**

1943-tól Churchill azon volt, hogy mindent megtegyen, ami a hatalmában van, hogy a Nyugati országok foglaljanak el minél nagyobb területet Európából. Sok mindent sikerült megtenni. Eleget ahhoz, hogy megmentsék Olaszországot, Görögországot, Törökországot, és egy hajszálon múlt, hogy sikerült megmenteni Ausztriát. Viszont nem sikerült annyit tenni, ami elég lett volna Lengyelország, Bulgária, Románia, Magyarország és Csehszlovákia megmentéséhez.

### A lényegi kérdés - hogy mi az ember és milyen az igazságos kormányzati rendszer - továbbra is eldöntetlen

[id7]: ## "Itt gondolhatott akár Kína erősödésére a globális színtéren, de akár a kommunizmus ideológiájának egyre növekvő elfogadottságára az USA lakói - leginkább fiataljai - körében. Legvalószínűbb, hogy mindkettőre."
A háború ilyetén vége tragikus volt. Azt jelentette, hogy a háború nem adott végleges választ a fenti kérdésekre. 
Oroszországban ma egy új fajta önkényuralom van. Úgy tűnik most, hogy messze nem öl meg annyi embert, nem gyakorol olyan sok ember felett olyan erős kontrollt, mint elődje, de ez attól még egy rossz dolog. [***A kommunizmus pedig erősödőben van.***][id7] 

A tét az emberi szabadság, amely az emberi természetről kialakított bizonyos nézeten alapul, és az ennek a természetnek megfelelő államforma felállításától függ. **És a küzdelem a mai napig tart...**

<details>
<summary>Churchill 1935-ben írta Arnn szerint a Szovjetunióról a következőket. Hozzáteszi, hogy a náci Németországról hasonlókat írt. </summary>
A fordítás nem lesz teljesen pontos, de igyekszem a lényeget visszaadni. Az ehhez hasonló idézetek két szempontól a legtanulságosabbak talán. Egyrészt: rámutatnak, milyen kevés dolog változott. Másrészt: tömegével voltak 1935 után még 40 évvel, 1975-ben is a Nyugaton értelmiségiek („hasznos idióták”, ahogy a kommunisták őket állítólag hívták), akik elhitték és terjesztették a szovjet propagandát. Ehhez képest Churchill már viszonylag korán hajlandó és képes volt felismerni mind a szovjet kommunista, mind a német nemzeti szocialista rendszer igazi lényegét, és elég bátor volt azt ki is mondani annak ellenére, hogy nem sokan akarták azt meghallani akkoriban. Tehát az idézet:
</details>
  
[id2]: ## "A Google cenzúrázta nem is oly rég a hatóságok aktuális állásfoglalásaival ellentétes COVID-dal kapcsolatos (akár orvosi) véleményeket.  
Hasonlóképp jártak el, ha valaki a 2020-as amerikai elnökválasztás eredményével kapcsolatban fogalmazott meg bizonyos, ezek szerint elfogadhatatlan véleményeket.  
Vagy hogy a facebookon már egy-két évvel ezelőtt észrevettem, amint egy klímapolitikával kapcsolatos posztom alatt megjelent, hogy +félrevezető információt tartalmaz+.
A módszerek változtak, nagyrészt finomodtak, de a lényeg ugyanaz most itt, mint akkor volt ott: nem hiszem, hogy annyira távol lenne a valóságtól, hogy a hatalommal rendelkezők önkényesen felemelnek bizonyos álláspontokat, míg másokat elnyomnak."
[id8]: ## "Angolul: It is at once the safeguard and the glory of mankind that they are easy to lead and hard to drive."
> A kommunisták mindent szabványosítanának. Az egyénnel kapcsolatban csak a szerepét nézik, egyedül a közösség érdekes a számukra. [***Az uralkodók által a tömegeknek diktált és terjesztett nézetek az egyedüli elfogadható, megtűrendő nézetek.***][id2] Azt akarják, hogy senki se gondolja magáról, hogy ő egy a testébe öltözött halhatatlan lélek, aki önmaga szuverén és elpusztíthatatlan. Azt akarják, hogy senki se gondolja magáról még csak azt se, hogy ő egy lélek, egy elme és egy test által alkotott harmonikus egység, amely – veheti ki, ahogy akarja – magát tekinthetné a teremtés urának. Félállati célokat és ideálokat állítanak ezen ázsiai embermilliók elé. A méhkaptár, mint modell? Nem! Mivelhogy nem lehet szó semmilyen királynőről, sem mézről, legalábbis semmilyen mézről mások számára. Szovjet Oroszországban egy olyan társadalmat találunk, amely saját mintaképét egy hangyafélében keresi. Az orosz bolsevizmus egyetlen társadalmi vagy gazdasági alapelvvel vagy fogalommal sem rendelkezik, amely ne valósult volna meg a gyakorlatban és ne merevedett volna változást nem tűrő törvénnyé évmilliókkal ezelőtt a termesz esetében.  
Az emberi természet még a hangyafélék természeténél is nehezebben változtatható meg. Kitörő változatosságának megnyilvánulásai megzavarják a termesznek parancsolni képes erők és törvények zavartalan érvényesülését. [Az emberi fajnak oltalmára és büszkeségére egyaránt válik, hogy könnyű őket ember módjára vezetni, de nehézségekbe ütközik az, aki megpróbálja úgy irányítani őket, ahogy az állatokhoz vagy gépekhez illik.][id8]

### Beszélgetés fontos dolgokról. Te hogyan gondolod?
Ha esetleg az Olvasó a fenti cikk valamely gondolatával kapcsolatban megosztana velem valamit (ellenvetést, észrevételt, kiegészítést), megteheti emailben a meritamas (ide a megszokott jel jön) outlook.com címre. Nyitott vagyok az építő jellegű, mély eszmecserére.
Türelmet kérek, mert hosszabb ideig is eltarthat válaszolnom. *Ne gondolkozzunk sokat olyan dolgokon, amelyek egy-két hónap, esetleg év múlva nem lesznek fontosak – az ilyen dolgok ugyanis már ma sem azok.*

### Miért a github?
Mert egyszerre teljesíti a következő feltételeket:<ul>
<li>nyilvánosan elérhető cikkek készíthetők</li>
<li>(legjobb tudomásom szerint) nincs cenzúra</li>
<li>az írások formázhatók</li>
<li>nyomon követhető, mikor mit írtam (melyik szövegrész mikor került be/volt törölve)</li>
<li>a dátumok bizonyító erejűek</li>
</ul>
