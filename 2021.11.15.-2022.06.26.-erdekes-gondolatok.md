### Amire figyelj a cikk olvasásakor

<details>
<summary>Az ilyen háromszög (mint itt balra) - és mellett levő szöveg, mint ez is - kattintható. Ha rákattintasz, további szöveg jelenik meg.</summary>
Ezez a szövegek jellemzően bővebben kifejtik egyik vagy másik fő gondolatot. Azért szerkesztem meg így, hogy gyorsan tudj haladni a cikk lényegének elolvasásával, ha azt az adott gondolatot már jól ismered és/vagy nem hat neked furcsán.  
Viszont, ha esetleg a gondolat új neked és/vagy furcsán hat, furcsa érzésed van miatta, úgy érzed, valamiért az adott gondolat nem tetszik, de nem tudod egyből megmondani, hogy miért, akkor tudsz olvasni hozzá egy bővebb kifejtést, ami közelebb vezethet ahhoz, hogy rájöjj, miért érezted furcsának az adott gondolatot.
  <details>
  <summary>Emellett, érdekesek lehetnek a plusz gondolatuk... </summary>
  ...önmagukért is, de a cikk szerkesztésekor nem gondoltam úgy, hogy feltétlenül szükség van rájuk a fő mondanivalóm megértéséhez.
 </details> 
</details>

[id0]: ## "Az ilyenkor megjelenő információ tartalma pedig  
\- vagy tényekből, hivatkozásokból áll  
\- vagy magyarázza, hova vezet a link, ha a szöveg kattintható és rákattintanál,  
\- esetleg pusztán plusz gondolatok, viszont nem volt lehetséges vagy alkalmas megoldani ilyen háromszöggel, mint fentebb használtam."

[A szöveg bizonyos részeinél még további magyarázat érhető el, ha az egérkurzor a szövegrész fölött helyezkedik el. ***Ezek a szövegrészek jellemzően úgy néznek ki, mintha kattinthatóak lennének.***][id0]

### Érdekes gondolatok

Akár úgy fejezem ki, ahogy hallottam, akár a saját szavaimmal idézek egy gondolatot vagy gondolatmenetet, azért teszem, mert hasznosnak-tanulságosnak tartom, egyetértek vele. A forrást azért jelölöm meg, mert úgy gondolom, hogy az illetőtől esetleg több tanulságos gondolat is meríthető. Emellett szeretném elkerülni annak a látszatát is, hogy idegen tollakkal szeretnék ékeskedni.  

[erte1-1]: ## "What it is that you see is a reflection of your value structure."
## Az ember a világban [az értékrendje visszatükröződését látja][erte1-1] (nem valamilyen *objektív valóságot* vagy "a tényeket") (2022.06.26.)


Itt "látás" alatt mentális látás értendő: nem a szemmel, hanem az elmével történő látás, felismerés. Ez nemcsak fizikai tárgyakra vonatkozhat, hanem összefüggésekre, tulajdonságokra stb. 
<details>
<summary>A gondolat lényege, hogy mivel senki sem ismeri az összes tényt, nem is veheti az összeset figyelembe. Az a mód, ahogy az elménk válogat, visszavezethető a céljainkra, majd az értékrendünkre.</summary> 
  &nbsp;  

<ul>
<li>Az objektív tények felkutatására irányuló képességet, de még az erre irányult törekvést sem diktálja az ember számára a természete. <b>Nem vagyunk érdekeletlen, a megfigyelt világtól független szemlélődők a világban.</b></li>
<li>Persze, törekedni lehet rá, vannak, akiknek sikerül megközelíteniük. Itt csak annyit akarok mondani, hogy nem ez a természetes alapbeállítottságunk. Nem is lehetne, hiszen <b>az objektív tényekből eleve túl sok van</b>, az ember elméje nem képes befogadni mindet.</li>
<li>Ha tehát az elménk nem tud befogadni mindent, kell hogy legyen valami, ami válogat, hogy mi a fontos, mi a releváns és mi nem. Erre szolgál bennünk egy <b>ún. prekognitív (gondolkodás előtti) szűrő: ez megszűri, mi az, amit észlelünk, amiről tudomást veszünk.</b></li>
<li>Nem arról van szó pusztán tehát, hogy <i>ugyanazt (ugyanazokat a tényeket, ugyanazt a valóságot) látjuk, de másként gondolkodunk és más következtetésekre jutunk ezzel kapcsolatban</i>. <b>Még mélyebb dologról van szó.</b></li>
</ul>
  
[erte1-2]: ## "mentális látás, felismerés, mentális fókusz"
**Ahhoz, hogy [láss][erte1-2], célodnak kell lennie, [fókuszálnod][erte1-2] kell valamire. Amit [látsz][erte1-2], nagyban függ tehát a kitűzött célodtól, céljaidtól. A célod, céljaid pedig nagyban függenek az értékrendedtől. Tehát: az, hogy mit [látsz tulajdonképpen][erte1-2]** - a világnak az a része, amely éppen akkor tárgya az észlelésednek: amelyről tudomást veszel (amely tényeket kutatod fel és veszed figyelembe a döntéseid során) - **nagyban függ az értékrendedtől**.

[erte1-2b]: ## "mentális látás, felismerés"
**Ahogy én [látom][erte1-2b] a világot, úgy senki más nem [lát(hat)ja][erte1-2b]. És ahogy Te [látod][erte1-2b], pontosan úgy nem tudom [látni][erte1-2b] én soha.** Az én elmémben a világról alkotott kép és egy másik ember elméjében a világról alkotott kép között kisebb és nagyobb eltérések is lehetnek, és - mivel nincs két egyforma ember - ilyen eltérések minden esetben vannak is. Ezek megbeszélése közelebb vihet az objektív valóság megismeréséhez.

[erte1-4]: ## "Nincs két egyforma ember, tehát ez az állítás az összes emberek közötti produktív vitára érvényes. 
A különböző szó feltüntetése itt hangsúlyozás célját szolgálja."
Egy [különböző emberek][erte1-4] közötti **produktív vita során egy viszonylag hosszú részt tesz ki az abban való megegyezés, hogy mely tényeket fogják relevánsnak tekinteni a felek az adott fő kérdés eldöntése szempontjából.**

[erte1-3]: https://courses.jordanbpeterson.com/personality "E sorok leírásakor működő link a tanfolyam weboldalára."
Akitől ezt a gondolatmenetet hallottam: Jordan Peterson, a [Discovering Personality című online tanfolyamának][erte1-3] nyitó előadása keretében.
</details>

Ha tehát valaki azzal érvel, hogy ő *a **tényeket** vette figyelembe, ezért a következtetés, amire jutott, az nem vitatható*: ez a legjobb esetben is őszintén, jóindulattal kimondott **humbug**, legrosszabb esetben **tudatos rosszindulatú manipuláció**. **Az a kifejezés ugyanis, hogy "a tények", így nem értelmezhető.**

## Ha egy problémára nincs megoldás, akkor nem problémáról van szó, hanem tényről. (2022.02.17.)

<details><summary>
<i>Megoldásokat</i> keresni, <i>megoldásokkal</i> próbálkozni <i>problémák</i> esetén illik. <i>Tények</i> esetén nem <i>megoldásra</i> van szükség, hanem arra, hogy megtanuljuk együttélni az adott ténnyel.</summary>
  &nbsp;
  
Vegyünk csak néhány példát.
<ul>
<li>A Föld, úgy tűnik, melegszik.</li>
<li>A férfiak és nők között jelentős biológiai hátterű különbségek vannak, és ennek társadalmi hatása is van.</li>
<li>Minden ember egyedi. Egyedi tulajdonságokkal, potenciállal születik, egyedi körülmények közé. Teljesen természetes hát, hogy sorsuk, osztályrésztük, az általuk elért eredmények sem lehetnek <i><b>egyenlőek</b></i>.</li>
<li>A földi életben elérhető eredményeidnek van egy felső korlátja; vannak az életben egymást kizáró dolgok. Következmény: nem kaphatsz meg mindent: sokszor választanod kell.</li>
<li>Egyszer meg fogsz halni.</li>
</ul>
    
Hány ember ***problémát*** lát a fentiekben... mennyivel jobb hely lenne a világ, ha inkább elfogadnánk a tényeket ***tényeknek***...

<details><summary>
Még egy utolsó példa (COVID-dal kapcsolatos). </summary>
  
Amikor egyik vagy másik COVID-dal kapcsolatos intézkedést bíráltam, megkaptam érvként ezt. *Rendben van nagyokos, akkor mondd meg, ha tudsz jobbat? Te mit javasolsz, mit csináljunk? Te hogy oldanád meg?* 
  
Lehetséges válaszok: 
<ul>
<li>Megoldani problémákat szokás. Az, hogy a COVID-ban sokan meg fognak halni, nem egy probléma, hanem egy tény. A kívánatos az, ha megtanulunk együttélni ezzel.</li>
<li>Akkor cselekedj, ha tudsz javítani a helyzeten. Viszont, ha nem tudsz tenni semmit (egy ügyben), ami javítana a helyzeten, akkor az a legjobb döntés, ha nem teszel (az ügyben) semmit. </li>
<li>Lettek volna dolgok, amelyeket ha a kormányok megtettek volna időben, csökkentette volna a COVID-válság pusztító erejét. Nem vagyok benne biztos, hogy ezeket a dolgokat ténylegesen meg is tudták volna tenni (és abban sem, hogy jobb lenne, ha képesek lennének azokat megtenni). Emellett viszont a hatalmon levők sok olyat tettek, ami összességében rontott a helyzeten. <i>Bárcsak figyeltek (figyeltünk) volna inkább más ügyekre, az élet más területeire, ahol tudtak (tudtunk) is valamit tenni, ami javít a helyzeten, és foglalkoztak (foglalkoztunk) volna inkább azokkal...</i> </li>
</ul>
</details>
  
[drumsfeld1]: https://www.youtube.com/watch?v=mZJ5_KuyhoI "jelenleg működő YouTube link az adott előadásra"
Az idézett fő gondolatot én Donald Rumsfeld által a Hillsdale College felkérésére adott [ebben az előadásban][drumsfeld1] hallottam. Ő maga is mondta, hogy nem a saját gondolata, hanem idéz valakitől.
A Hillsdale College-nak továbbra is a támogatója leszek, Rumsfeldnek pedig továbbra sem leszek a rajongója. Ezzel együtt is: ebben igazat kell adjak neki. (A linkelt előadásban más hasznos gondolatok is elhangzanak.)
  
</details>

## Az is progresszió. Az is haladás. Ha visszatérsz a helyes útra, miután rájöttél, hogy korábban valahol letértél a jó útról. (2022.01.27.)

<details><summary>Van az úgy, hogy mindig csak előre és előre akarunk menni. Főleg, akinek a beállítottsága ilyen.</summary> 
  <b>Komoly haszna van annak, ha nem elégszünk meg az aktuális helyzettel. Azzal amink van.</b> Mondhatnánk, hogy <i>ha a múltban nem lett volna haladás, ha mindig mindenki megelégedett volna azzal, ami akkor rendelkezésére állt, akkor még mindig a fán vagy a barlangokban lennénk.</i> Ebben sok igazság van.
</details>

<details><summary><b>Viszont nem minden haladás mutat jó irányba.</b></summary> 
  &nbsp;  
  
  Ahogy a világban való tájékozódás közben előfordul az, hogy eltévedünk, mert egy kereszteződésben nem a megfelelő utat választottuk, úgy előfordul ez más területeken is az emberi élet során. Egyéni szinten is. Társadalmi szinten is.  
  
  &nbsp;  
**Főleg értelmiségi körökben divatos ma progresszívnek lenni.**
Viszont, a jelenkor progresszivizmusa, az az irány, amelyben a progresszívnek mondott irányzat képviselői vinni igyekeznek bennünket, jelentős részt rossz.
**Douglas Murraytől** nemrég hallottam az amerikai progresszívek jelentős része által (legalább hallgatólag) támogatott ***ún. Critical Race Theory***-ről, hogy az ***elméletileg sem működik, a gyakorlati megvalósítása pedig szörnyű eredményekkel jár***.   

El lehet mondani hasonlókat a **klímaváltozással** kapcsolatos, a **COVID-dal** kapcsolatos, a **társadalom korábban hátrányokat szenvedő rétegeivel** (és oly sok minden mással) kapcsolatos progresszív megközelítésekről is.   
  
Ezek egyszerűen tévedéseken alapulnak és rossz irányok. És ennek belátáshoz nem kell istenhívőnek lenni. **Mindez belátható materialista, objektivitásra valóban törekvő, valóban tudományos igényességű gondolkodás útján is.** Nem szükséges az én értékrendem alapján megítélnem mások nézeteit. **Elég ha a saját maguk által hirdetett értékekkel és célokkal szembeállítom a tetteik következményeit.**  

**A haladás ma az lenne, ha ezt (f)elismernénk, és visszatérnénk egy korábbi pontra.**
  
**Az is progresszió. Az is haladás lenne. Ha a tévedések tovább erőltetése helyett visszatérnénk a helyes útra, és onnan aztán együtt kitalálnánk, hogy hogyan tovább.**

[cslewis]: ## "Brit állampolgár, aki a 20. század közepe fele alkotott. Anglikán világi hívőként a keresztény világnézet védelmében is írt. Művei filozófiailag is értékesek, nem keresztény emberek is jól teszik, ha olvassák és megfontolják azok tartalmát."
Ha emlékeim nem csalnak, akkor ez a gondolat [C.S. Lewistól][cslewis] származik, és a *The Abolition of Man* című művében olvastam róla.
Mind a szerzőt, mind a művet ajánlani tudom. Mind a magukat progresszívnak, mind a magukat konzervatívnak tartóknak. 
  
</details>
  
## A vallás a nép ópiuma (?) (2021.11.15.)

<details><summary>Van egy igazság-mag a gondolat mögött, de egy veszélyes hasonlatról van szó, amellyel sok ember félrevezethető.</summary>

<h3>Mi az igazság benne?</h3>

Az idézett megfogalmazást Karl Marxnak szokták tulajdonítani, és arra a nézetre utal, hogy *a vallás társadalmi funkciója az, hogy a néptömegekekkel elfogadtassák a társadalmi rendet, és hogy megnehezítse azokat annak felismerésében, hogy igazságtalanul el vannak nyomva.* A megfogalmazás általános, de Marxnak valószínűleg a keresztény vallással volt leginkább problémája.

Tényleg lehet ilyen hatása a (keresztény) vallásnak, főleg ha úgy értelmezzük, hogy "tűrj el ezen a földön mindent, mert majd a másvilágon elnyered a jutalmadat". Az pedig gyakori, hogy a társadalom szellemi vezetőinek közük van a világi hatalomhoz is, és érdekeltté válnak abban, hogy a néptömegeket a fennálló rend elfogadására bírják. Ha megnézzük a történelmet, jól látszik, hogy a keresztény vallásnak és e vallás papjainak volt ilyen funkciója nem egy társadalomban, évszázadokon keresztül. Ez tehát igaz.

### Akkor mégis miért nem tetszik ez az idézett gondolat?  
  
[ht2]: ## "milyen jószándékú ember az, aki másokat drogfüggőségre nevel, buzdít vagy elcsábítani enged?"
[ht3]: ## "Ki akar drogfüggő lenni? Lenni még csak-csak, de: annak hírében állni!?"
Azért, mert szinte kínálják magukat a belőle könnyen levonható rossz következtetések. Ha a vallás olyan, mint az ópium, akkor (1) "[nem akarok vallásos lenni][ht3]", (2) "[legalább a gyerekeimet nem nevelem vallásosnak][ht2]", (3) "[jó lenne, ha visszaszorítanánk a vallást a társadalomban][ht2]". 

[ht3-0]: ## "Az kifejezetten ritka, hogy valaki valamit alaposan átgondoljon."
Van tehát egy hasonlat, ami értelmezhető úgy is, hogy részben igaznak található. Viszont sok ember máshogy értelmezi, vagy [nem gondolja át alaposan][ht3-0], és ezért a hasonlattal sikeresen félrevezethető. Mi az, amit figyelmen kívül hagynak? A teljesség igénye nélkül:

[ht3-1]: ## "és várhatóan a jövőben is gyakran visszaélnek majd, ha lehetőséget kapnak rá"
[ht3-2]: ## "ha úgy tetszik, vallásra"
(1) Még ha keresztény szellemi vezetők a múltban [gyakran vissza is éltek az emberek vallásosságával][ht3-1], akkor is igaz, hogy a hagyományos keresztény vallások (egyebek mellett) egy bizonyos fajta világnézetet, értékrendet is adtak az embereknek. A civilizációnk pedig erre a [világnézetre-értékrendre][ht3-2] épül. Balgaságnak tűnik úgy tenni, mintha az alap kiszedésének nem lenne hatása a ház fennmaradási esélyeire.

  
[ht3-4]: ## "Mi okunk (lett) volna azt feltételezni, hogy ha bizonyos szellemi vezetők elveszítik hatalmukat, és az más szellemi vezetőkre száll, akkor az új vezetők nem fognak éppúgy visszaélni ezzel a hatalommal, mint a régiek tették?
&nbsp;
Az egy illúzió, hogy elérhető olyan állapot, amelyben nem lesznek szellemi vezetők, mert olyan se lesz soha ebben a földi életben, hogy mindenki ténylegesen minden lényeges tekintetben egyenlő legyen. Tehát hierarchia és hatalom lesz, csak az lehet a kérdés, hogyan építjük fel a hierarchiát, ki hol lesz benne, illetve kinek mennyi hatalom jut."
[ht3-3]: ## "Megfontolásra ajánlom. Lehet, hogy a vallást-világnézetet-értékrendet nem az ópiumhoz vagy drogokhoz, hanem a táplálékhoz lenne jó hasonlítani.
&nbsp;
  Van, aki ezt szeret enni, van, aki azt. De nincs olyan ember, aki ne enne semmit.
  Hasonlóképpen, eltér az emberek vallása/világnézete. Van, aki ebben hisz, van aki abban. De olyan ember nincs, aki ne hinne semmiben.
&nbsp;
  Mi van akkor, ha nincs hatalmunk arra, hogy ne legyen vallásunk?   
  Mi van akkor, ha csak arra van (korlátozott) hatalmunk, hogy kiválasszuk a vallásunkat?"  
(2) [Az embernek, hogy a világban létezni tudjon, szüksége van világnézetre. Ha kiütjük a helyéről a keresztény világnézetet, akkor valami más lép majd a helyébe][ht3-3]. Egyáltalán nem biztos, hogy ez a valami [***jobb*** lesz, mint az, amink volt azelőtt][ht3-4].

### Ha már muszáj drogokban és drogdílerekben gondolkodni. 

[jb]: ## "E gondolat magva, ha emlékeim nem csalnak, Jordan Petersontól származnak."
[szp]: ## "Sőt, sok jel utal arra, hogy az új - terjedőben levő - világnézet jóval kockázatosabb, kevesebb jó, kevesebb építés, de több gonoszság és több pusztítás származik beőle az elődjéhez képest."
  [***Amennyiben a vallás a nép ópiuma, annyiban a visszaszoruló (keresztény) vallás helyét elfoglaló szocialista ideológiák a nép matamfetaminja.***][jb]
Ha így tekintünk rá, akkor Marx és társai metamfetamin-dílerek, akik hatékonyan felfedték az ópium-dílerek hibáit és a ópiummal való visszaélés kockázatát, viszont sem ők maguk, sem pedig az általunk árult szer [nem különb semmivel][szp] az előbbieknél. 
</details>


### Beszélgetés fontos dolgokról. Te hogyan gondolod?
Ha esetleg az Olvasó a fenti cikk valamely gondolatával kapcsolatban megosztana velem valamit (ellenvetést, észrevételt, kiegészítést), megteheti emailben a meritamas (ide a megszokott jel jön) meritamas.net címre. Nyitott vagyok az építő jellegű, mély eszmecserére.
Türelmet kérek, mert hosszabb ideig is eltarthat válaszolnom. *Ne gondolkozzunk sokat olyan dolgokon, amelyek egy-két hónap, esetleg év múlva nem lesznek fontosak – az ilyen dolgok ugyanis már ma sem azok.*

### Miért a github?
Mert egyszerre teljesíti a következő feltételeket:<ul>
<li>nyilvánosan elérhető cikkek készíthetők</li>
<li>(legjobb tudomásom szerint) nincs cenzúra</li>
<li>az írások formázhatók</li>
<li>nyomon követhető, mikor mit írtam (melyik szövegrész mikor került be/volt törölve)</li>
<li>a dátumok bizonyító erejűek</li>
</ul>
